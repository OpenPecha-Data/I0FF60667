//subhagakulashataMpatirdhAtunAbadzradhArogatepanthikAyapradhr-iShyaMhipanthAswabhUtesyatsa/upayanayalikhesamaptaMgatesarbadhAtobirAmAshadharmasyabuddhAmahAsatwaetematI/gagakaruNaparAgashUnyAbipAtaMmahAsammitasyaswabhAbaikasarbaMnimittasyasarbaMdzalaM/b.rabinayanahAhikUTasyanaprAtidznyAridhisantaswabhAbyanydzakAhaMnamaHshrIgurubhAbatsa//abhikr-itayabarAkramasyAsanebodhibIrobitsittaMbisheShaMsadeshAshtsamumAraca/analabarasadopradhr-iShyaMrabidwArashAtIkShNayoHpagambhIrashUnyAhishastrApdzakaH/karuNatsanikhilebinirbhAgakAmabyusyatridhAtwIshwaraHShoDashaHshuddhatedzodzaTI/maNihiramukUTatAtapraNamyaMtsatsittaManuttarauShNIShashAkyasyasiMhAyahi/dznyAnAhosammitodarbagatiguNatsasabopatirbhUShitasya/sambhArakShauShabhitsakrabipamahitamAntakoShAndharasmiHsambarNaswAdhwarUpadznyadzayabitsaradr-iShtAmahAtrItatAntaHdebAhaMmanydzughoShAsubhaShitasakhAtwapaToHdhenubhAbaH/yUnAmAnAshrabyahr-idayapr-ithunetradharmasyabhAgyApradznyAtsettaMrugmamatsalamahAsaukharAdzApraNInAM/karNaprAkr-iDaMrasamamitabhAnggotAbInAgairtyaMbadzraghoSheshAmadhurabatsabAgIshwarakAmadhenuH/pramANaMshabdaidznyeyadhatubidatsaNDabyabAlokamAraH/sutsAraMpratyakShAnudharahitashilpaMhitabanyatAsu/harAsambarYasyAnterabahakadharmaMmahAtatwarAdzA/praNamyaMpanytsaMpaNDitapidabidhitryadhwabartIMpratsakraiH/swarAMsabtabhyodebabasumatidzambUdzataguNaH/shritaMtryadhwAtiprayasugatayadharmAHsakalatA/siteraMshabdaiHshAsanapatitsashAstaMtaharibhiH/shirobhiHpUdzaMdhArmatsabhabasuratnAabalite/shunyAtAtryadhwaswatakAyaMnabikalpA/tutpannaMkhaMratnadzalaMsaumasunIrtIMH/maMdzorghoShaMmAyabhabaMshritabhabaMtA/dhiShThairAnandedhwadzapANDityamahAmA//
/bskal pa bzang po'i legs pa'i lam gyi snang ba'i khams kyis legs par bris pa'i lam du dam pa
rigs brgya'i bdag po rdo rje 'chang chen song ba'i sku/ /sangs rgyas rnams ni rang gi sa la ste go 'phang sems can kun gyis bgrod pa'i thabs tshul chos kyi dbyings nas dmigs
pa med pa'i re ba'i mgrin pa bla ma dam pa 'di dag la rdzogs/ /stong pa chen po'i dra ba kun la rang bzhin gyis khyab par 'thul ba'i mkha' dang snying rje dbyer med gcig
tu 'grogs pa'i rang bzhin mtshan mara 'dzin pa'i dam bca' med pa'i thugs/ /mchog gi ngo bo thams cad 'dus pa'i spyi gzugs kyi phung po'i rdzu 'phrul dang phrin lasgsal
byed chen po dngos dang brgyud pa'i dpal ldan bla mar bdag phyag 'tshal/

/byang chub mngon du mdzad phyir rdo rje'i gdan la spa bar log blo'i bdud tshogs yul dang bcas pa rnams sangs rgyas gang gis btul ba'i khyad par gyi mtshon de ni/ /zab mo stong
pa'i reg byas dngos po dngos med du 'jig pa la rno ba'i mchog gi snang ba dam pa'i nyi ma bcu gnyis 'bar ba'i gzi brjid dang / /snying rje bcu drug zla ba dag pa'i snying
dang dbyer med 'dod pa rab tu bkod pa'i rgyal thabs kyi 'dod pa dang gzugs dang gzugs med pa'i khams gsum po ni ma lus la/ /dbang phyug bla na med pa'i rgyal ba cod
pan nyid de gtsug tor gyi rtse mo ltar mi mngon par 'phags pa'i nor bu 'od zer gyi ral pa ring du 'phro ba can shAkya seng ger 'dud/ /e ma de bzhin gshegs pa thams cad kyi
ye shes gsal ba'i me long nang du shes bya ji lta ba dang ji snyed pa thams cad song ba'i yon tan gyi phung po pha rol dang mtha' med/ /'khor ba'i mig nag po sman rmongs
pa chen po'i

mun pa gcod pa mchog tu mi 'gyur ba'i snang ba mi zad rgyan gyi 'khor lo'i mdzod du gyur pa/ /de nyid dus gsum gyi rgyal bas rang gi mkhyen pa'i gzugs su gzigs nas yang dag
bsngags pa lhag pa'i lha/ /'jam dbyangs smra ba'i dbang po khyod dang do zla nyid du bdag ni mkhas pa'i legs bshad 'jo bar mdzod/ /zag pa med pa'i snying po'i lang tsho
kun gyi dpal mo chos thams cad sgrib pa med par gzigs byed kyi mig yangs ma/ /shes rab mi 'gyur ba'i gser gyi snying thag gis bde ba chen rgyal po zung 'jug tu 'dren pa'i
rtse dga' dgod/ /rna ba'i bcud len yan lag drug cu las 'das shing tshad med pa snyan pa'i 'gyur khug can skye ba ste 'byung khung rgyud mangs kyi glur 'bab pa/ /gzhom med
rdo rje dbyangs kyi dbang phyug ma ste ngag dbang lha mos ngag gi 'dod 'jor

stsol/ /sgra dang tshad ma'i rig pa gtum pos lta ngan te tshig don gyi log rtog ma lus shes bya'i dbyings su bsad/ /bzo dang gso ba rig pa bas 'gro ba rjes su 'dzin pa'i phan
pa dang bde ba mngon sum nyid du yang dag rgyu ba ste don byed la/ /chos thams cad kyi dra ba sdom pa'i nang gi de kho na nyid smra ba kun gyi rgyal mchog gam po che/
/sna lnga rig pa la mkhas pa dang grub pa'i 'khor lo dus gsum na bsgyur ba rnams la dang bas bstod/ /mtho ris lha'i yon tan bdun gyi rigs ldan/ gzugs bzang / longs spyod
che ba/ shes rab phun sum tshogs pa/ dbang phyug ldan/ nad med/ shin tu tshe ring ba dang lhums nas 'dzam gling sa la bltams pa'i lha/ /dus gsum gyi sangs rgyas kun gyi dgongs
pa sa skya pa gang la brten pa'i chos thams cad/ /mi 'jigs pa seng ge'i sgra yis ston pa po nyid dang bstan pa'i bdag po ni dpal ldan sa skya pa =yin la ?/ /de'i chos
dang srid kyi brgyud

pa rin chen tshar du dngar ba'i phreng ba de rnams spyi bos mchod/ /stong nyid dus gsum ngo bo nyid sku'i rang bzhin rnam par rtog med skyes/ /nam mkha'i rin chen nang du shar
ba'i chu zla ba lta bu'i ri mo 'dus ma byas pa'i gar/ /'jam pa'i dbyangs de nyid srid pa sgyu ma'i 'khrul 'khor gyi zol la brten yang 'jam pa'i dbyangs dngos nyid du/
/kun gyis nges pa'i paN chen kun dga' rgyal mtshan de yis bdag byin gyis rlobs/ /srid zhir rtag tu gnas pa'i bkra shis kyi/ /dngos po thams cad gang gi yon tan du/ /shes
bya lam rnam par dbye ba las bshad pa'i ting nge 'dzin gyi yon tan gyi rgyan/ kun gyis tshor ba'i sgra nyid du/ /dbyer med 'dod pa gcig tu mnyan par bkod/ /'bras bu bde
bar gshegs pa'i snying po yongs grub du gyur pa la/ /rnam pa thams cad mkhyen pa'i sar bzhed pa de nyid/ /grub phyir khyab bdag dus mkhyen rgyal po yi/ /mdo bskal bzang las/
de bzhin gshegs pa dus mkhyen rgyal po ni/ /snyan ngag mkhan de bde gshegs rtsa mchog la/ /tshigs su bcad pa'i dbyangs kyis bstod nas kyang / /dang por byang chub mchog
tu sems bskyed do/ /zhes bshad pa ltar/ snyan ngag /rnam thar dbyangs kyi dkyil 'khor rdzogs pa'i glu/ /dad pa'i rang bzhin kun nas yangs pa yi/ /gting mtha' dpag par
dka' ba chu yi gter/ /bsrubs pa las skyes zhes rig byed gtam rgyud du bshad pa'i zla ba dag pa'i cha shas rer/ /legs bshad bsil zer bye ba 'dzag pa can/ /dbyangs kyi rgyal
mo snyan ngag rig pa'i dpyid/

/nyams dang 'gyur ba phul che ba stong gi 'dzum zhal nas/ /rnam thar 'di nyid smra ba don ldan ngom pa'i lce bzhin du/ /rtogs brjod bandhu dzI ba ka ste rtsa lag 'tsho zhes
pa'i me tog dmar po 'di bskrun/ /de yang sa la bde 'gro lha'i grong khyer/ /'phos pa gang yul gru de la dpal 'byor/ /srid rtser lud pa kai la sha'i/ /sa 'dzin khor yug dag
gis brten/ /mu tig 'od chags 'dzum dkar gyis/ /legs dpyad gtam 'di bsu ba yi/ /rab rtog gi rgyan kun dga' khong nas dgod pa bzhin/ /ljongs kyi thig le bzang po 'dar/ /rgyal
ba'i dkyil 'khor kun tshogs nas/ /gzhan gyi don la spros pa rmad byung bu/ /'od ldan 'chi med lha'i lam las babs/ /sar gnas de la lha thog ma gnam lha spyi ring / gnam
lha g.yu ring / gnam lha dbu se dang mched gsum la stod mnga' ris kyi sa mtshams su byon/ gdung brgyud 'di ldong rus chen bco brgyad 'dul mkhan gyi gtso bo gnam lha g.yu
ring nas ded pa'i rigs zhes/ /grags pas mtshan yang nyin bzhin dkar/ /snang bas chos kyi padma dang / /srid pa'i kunda lhan cig lhan cig brjod pa'i rgyan dar zhing /
/nyi zla'i byed pa 'gog 'gog rgyan pa byung ngo / /mngon mtho lha'i rigs de sa gzhi la/ /'gro ba'i bsod nams skye bar ldan pa'i zhing / /rnam dag 'gro la phan pas 'tsho/
/bsngags par rab 'os ji snyed las/ /kha cig ma sangs dpa' bo che ste de yang gnam lha g.yu ring gis dmu'i bu mo dmu bza' ldem bu khab tu bzhes pa la/ ma sangs spun bdun skyes
pa'i gcen drug 'od kyi lha thag brkyang nas lha yul du gshegs/ gcung gis thog lha bod chen gyi bu mo thog lcam 'ur ma khab tu bzhes pa la sras thog tsha dpa' bo stag
/des klu'i bu mo klu lcam bra ma khab tu bzhes pa'i sras klu tsha stag po 'od chen/ des mon bza' mtsho mo rgyal khab tu bzhes pa la sras gcig g.ya' dang spang gi mtshams
su skyes pas ming g.ya' spang skyes gcig tu grags pa/ bstan dgra bsad pa'i grangs 'di zhes/ /gdong dmar brjid pa'i smin mtshams su/ /khro gnyer stong gis 'dri 'dra byon/
/che ba'i snying gi stobs de dang / /sgyu rtsal rtse 'jos brgyan pa'i ma sangs g.ya' spang skyes gcig de

la/ /'gran pa'i zla ni gcig pa can du gyur pa/ /srin po skya ring khrag mig zhes bya ba de nyid ma sangs des btul/ /de yi dga' ma nyin mor yang / /zla ba dag pa'i bzhin dang
ldan ma/ /'di mthong phyir na padmo can/ /mdzes pa'i khengs pa zum byed mkhan rig pa'i rgyu'i rgyan/ /mtshar sdug yid las skyes pa yi/ /ba dan 'dod pa'i chu gter la/ /bskyod
pa ltar dkar ba zhig yod pa ma sangs des bdag gir gzung / /des bskrun bu nas 'khon rigs so zhes bya ba ni g.ya' spang skyes gcig gis srin po de'i chung ma g.ya' 'brum
si li sman bya ba btsun mor bzhes te sras gcig skyes te srin po dang 'khon pa'i bar du byung bas 'khon par skyes zhes btags/ de nas bzung 'khon gyi gdung rus su brjod
'khon bar skyes kyis btsan bza' lcam bu sgron khab tu bzhes/ sras blo dang rigs gzugs phun sum tshogs pa cig byung / 'di lta bu mi yul du skye ba dkon zer/ ming thog ma dkon
pa rje gung stag btsan du grags/ de nas bod rje khri srong lde'u btsan po'i blon po mdzad pas rang gi blo gros dang / /mtshungs par rgyal srid dar bas na/ /phyis sa la
dpa' dpal?bo cher grags pa dang sogs/ /rab mang yon tan gyis rtag brten pa'i 'khon dpal bo ches glang khams pa go cha'i lcam mo glang bza' ne chung khab tu bzhes pa'i sras
dang po khri mdzes lha legs/ gnyis pa tshe la dbang phyug /gsum pa klu'i dbang po bsrung ba/ bzhi pa tshe 'dzin rnams las klu'i dbang po de ni/ slob dpon padma 'byung
gnas zhi ba 'tsho'i/ /gsung gi bcud kun snying dbus su/ /nyal te ma rig pa'i gnyid las sad pas na/ /sad mi bdun gyi ya gyal klu dbang bsrung ba zhes grags te/ /brda sprod
ste sgra rig pa'i zer 'phro bas/ /rgya gar chos rnams bod yul du bsgyur zhing / /gsal ba'i bde gshegs bstan pa 'di nyid/ /rab tu 'dzin pa'i skyes bur snga bar byung ngo
/ /shes rab ma nyams thabs kyi bdag /gnyis su med pa mchog zhi ba'i/ /rgyal por dbang phyug rdo rje 'dzin/ /yid bzhin 'dod 'jo rin po che/ /zhes bya ste bzhi ba tshe 'dzin
gyi sras 'khon ston rdo rje rin chen du grags pa slob dpon padma'i dngos slob yin pa des 'gro dgra 'dul gyi bu mo 'gro g.yang lon skyid khab tu bzhes pa la/ gang gi rigs
de'i sa bon gang la sras 'gro tsha spun bdun byung ba'i drug pa shes rab yon tan/ de la sras gnyis byung ba'i che ba tshul khrims rgyal po/ de la sras gsum byung ba'i
che ba rdo rje gtsug tor/ de'i gcung 'khon dge skyabs/ de la sras

gnyis byung ba'i che ba 'khon dge mthong / de'i gcung 'khon ston bal po zhes bya ba yang phur gyi zhal mthong grub pa'i mtshan ma gsal byed du brag la phur pa btab bo/ /de
la sogs pa lha'i/ /rang bzhin gyis mtho ba'i sA la'i shing / /mtho brten rgyas pa'i yal ga can gyis/ /'gro ba'i gdung ba 'phrog pa la phan par brtson pa 'ga' zhig byung ngo
/ /byang chub shing dbang drung du rten pa brtan pa'i skyil mo krung bkod par/ /bdud dang gdug pa'i cho 'phrul gtum po'i glan kar smin ma'i 'khri shing g.yo ba med pa'i
spyan/ /mi 'byed zhi ba'i stobs kyis bdud dang srid pa'i 'khor lo rnam 'joms pa/ /mchog gi grags chen sangs rgyas stong gis rdzogs pa'i byang chub mngon mdzad pa/ /dbus
'gyur 'chang gi chos grwa che de nas/ /byang gi phyogs su dpag tshad brgya phrag gcig /'das pa'i sara bod gangs can nor gyi blo gros ma'i  stelte?/ /sa'i thig le gtsang
gram stod de la brten cing gnas 'cha' ba/ /phud sgra'i kha rlangs g.yo bas nam mkha' la/ /phul byung gi rgyan 'khyud pa'i na bun kha dog lnga yi zer/ /dbang 'ja' tshon po'i
mtshon yangs lta bu'i lding khang na/ /lag 'gro'i mgon po gtsug na rin chen mang / /gdengs ka bdun pa'i dor bu rab 'bar bas/ /sa 'og mun pa 'joms dang sa steng yang /
/khyab pa'i 'od zer bstan pa der rgyas pa'i/ /gtam snyan gser gyi yi ger bri ba bzhin rab rtog gi rgyan/ /'khon ston bal po'i sras de ni/ bcom ldan badzra kI lA ya grub pa'i
rdo rje phur ba/ /snying po'i rnal 'byor shAkya blo gros zhes bya ba de nyid kyi/ /sras po gnyis las gcen 'khon rog shes rab tshul khrims ni rdo rje phur pa'i zhal mthong
/ rdzu 'phrul gyis che/ mkhas btsun bzang po'i grags pa thob pa cig byung / gcung sdig pa'i chos las ring du 'khon/ /dkon mchog gsum dngos 'khor ba las rgyal po shing
pho khyi lo pa/ /dge legs gang na mchis pa de la ni/ /sems med pa'i yang nor 'dzin mas rab rtog gi rgyan smra bzhin/ /mi zad chos kyi 'khor lo mdzod brgya'i sgo/ /gtan
pa med par dbye ba 'byung 'gyur gzigs/ / bkrasa rtags la dpyad pas spang po ri'i ngos 'gram na sa dkar po gdugs kyi dbyibs 'dra ba sogs dge mtshan gyi rtags du ma snang ba'i
rten 'brel gyis

bkra shis mtshan ma brgya yi gdugs dkar po/ /'jig rten gsum gyi bla na 'khor ba yi/ /ltas chen po dang ldan pa'i sa skya ru/ /grags pas srid pa 'tsho bara gyur pa de nyid 'khon
dkon mchog rgyal po/ yongs su bzung nas/ /gnas gzhi 'debs pa'i sa chog gi dus/ rdo rje hU~M mdzad chen po 'bar ba'i skur/ /bzhengs pa'i nga rgyal sgra yis bgegs thams
cad/ /nam mkha'i pha rol la yang mi gnas par/ /drag por skrod pa'i rdo rje 'dzin pa'i dbang phyug de nyid kyi/ /thugs ka'i 'od zer dpag tu med pa las/ /spros pa'i khro
bo rnams ni phyogs kun tu/ /gar dgu'i nyams kyis rgyug cing rdo rje 'dzin pa der bstod pa'i/ /lha mo rnams ni bkra shis glu dag len/ /de tshe gdengs can 'dren pa ste klu'i
rgyal po gtsug na rin chen 'khor bcas kyang / /drag sngags kyi nus pas  ring du 'phyan pa'i sdug bsngal rang sems la/ /tshor ba'i mod la srog gi 'du byed dbugs ni/ /mgrin
pa'i bar du rgyu bzhin du mngon par phyogs te/ /lha gcig zhes bla ma de la bos nas khyod kyi bsti gnas kyi dgon pa sa 'di la/ /gnas pa'i lo grangs lnga brgya'i mtha' can
de srid du klu dbang nga'i/ /nor bu'i bang mdzod 'bum phrag mang po 'khyil pa 'di yang / /phyogs gzhan du 'pho byed kyi cho ga rdzogs pa min/ /des na khyod kyi bzhed pa
gang yin pa de dag bka' bzhin du/ /sgrub pa'i g.yar dam bdag gi snying la 'dud pa 'cha'/ /rang nyid skyes pa'i gnas la chags sems blo'i/ /'ching ba dam pos bsdams 'di lhod
med stsol/ /zhes gsol bas bla ma'i zhal nas de de bzhin no zhes brtse ba'i gsung / /ga pur phye ma 'thul ba'i chu rgyun gyis/ /yid la dgos pa'i tsha gzugs can gyi rgyan
pas nyen pa btang / /dga' ston gsar pa spro la song ste slar/ /chu srin 'byung gnas rgya mtsho'i gting du 'gram zab mo/ /btsugs pa'i klu'i pho brang rin chen bdun gyi
rang bzhin/ /mtho mdzes ba gam rtse nas klu rgyal des/ /nor bu'i dpya zer stong gis bsu ba'i stengs/ /bgrang gzhi'i stag lo'i 'khor lo bcu gnyis bsgyur ba'i mchog /chu khams
glang lo'i rkang pa drug pa yis/ /'dzam gling padma gzugs can gyi rgyan/ dkar po'i ngos yangs la/

/shis par 'bab stegs byed pa'i glu len tshe/ /'khor ba'i rgya mtshor mi bying 'gro ba rnams/ /thams cad gzigs pa'i gzhal yas khang nang du/ /bde bar 'gro ba'i dkyil 'khor mngon
sum du mtshon pa/ /sa la sgo rum nyid du grags 'di bzhengs/ /drang srong zho 'thung zhes lo bye ba phrag bdun gyi bar dka' thub la gnas pa'i rus pa rang gis rdo rjer
byin gyis brlabs pa de nyid lha chen rnams kyis mtshon cha byas te lha min gyi dpung tshogs pham par gyur pa de yi/ /bden pa'i brtul zhugs las kyang mthu lhag par che ba/
/'khon dkon mchog rgyal po  de yi sku gdung ril po mchod rten tsam gyis kyang / /dus da dung yang lto 'gro gdug pa klu'i 'tshe ba med par byed pa la bsngags/ /yab 'khon
dkon mchog rgyal po de sras dang yum gur pa'i bu sring zhang mo bya ba'i 'dab chags rgyal po mkha' lding ltar/ /srid pa las bsgral ba'i mkha' la spyod pa'i lus/ /ring du
'phags kyang snying rje yi/ /grib ma sa la 'bab pa'i gzugs ji bzhin/ /'bras bu mchog smin yongs 'du yi/ /bya ba rdzogs kyang byang chub sems dpa' chen po'i lam de nyid sems
can rnams la/ /sbyin pa'i dpal gyi 'khri shing de/ /gzhan phan bar mdzad nas gsar ba'i skye ba bzung ste/ /sa chen po 'di la gnas so cog gi sems can/ /kun dga' ba bskyed
pa'i rgyu yi mchog /snying chu pho spre'u lo pa po'i man ngag bdud rtsi'i ros/ /srid pa'i nad chen 'phrog par byed pa la dbang / /mthu stobs bdag po bi rU pa des sa skya'i
sa dkar po de rgyab yol gyi tshul du byas/ 'bal grog nas mon grog gi bar skyil krung gcig gis khebs/ /spang rtogs yon tan bi rU pa rang nyid dang / /khyad par med pa'i
sa la bzhag pa yi/ /dngos su dbang bskur byin gyis brlabs/ /gang gi bi rU pa zhal las stobs bcu dang ldan pa'i/ /sangs rgyas kyi de kho na yi nges pa nyid/ /gnas pa'i
thar pa lam bzang rin chen gyi 'phrin zab mo/ /sa chen de'i snying la mdud pa btab pas srid pa'i 'chings rgya bkrol 'gal ba'i rgyan/ /lta ba 'khor 'das dbyer med du grags
pa de nyid kyi/ /gzi brjid nyi ma brgya 'bar ba/ /srid pa'i mun 'joms pa'i shing rta chena po de/ /da lta yang sa steng 'dir khyab par 'dren pa ni bla ma sa skya pa chen
po de yi drin yin no/ /ma 'khon dge chu ba dgra lha 'bar la dbang bskur zhus pa'i sta gon gyi nub mo rgyu rig pas khyab pa'i nya dang phag pa'i 'jug pa yis/ /brdzis pa'i
klu'i khrag gi chu

bo'i rgyun gyi/ /dmar ba 'khor ba'i rgya mtsho las/ /'gro ba yang dag bsgral bar mdzad pa'i mnal lam don dang mthun pa byung ngo / /rang lus lha ru shar ba de'i snang ba/ /'gro
ba'i nyon mongs pa can ma yin pa'i sgrib pas ma thub par/ /'gro ba la lar spyan ras gzigs dbang du/ /mthong zhing grol nas don dang ldan par byas so/ /ye shes kyi lha
rnams phyogs ris med par/ /'gro ba rnams la nye mod 'on kyang sgrib pas ldongs pa gzhan la shin tu lha de rnams/ /ring pa ltar mi gsal yang de nyid kyi snang ba'i ye shes
kyi/ /gzigs mor spyad pa tsam lha thams cad la gsal bar gyur to/ /sa dang po rab tu dga' ba'i go 'phang la gnas pa/ nges phyir rang gzugs kyi bkod pa drug bstan pa ni
mtshar khar bzhugs nas lo gsum khrid bskyangs pa/ sa skyar bzhugs nas lam 'bras gsungs pa/ gung thang du bla ma mal gyi nye gnas mdzad cing / bde mchog dril bu pa'i chos
gsan pa/ 'bri 'tshams su mgron la lcam lha khang du nam mkha' dri med kyi dkyil 'khor bzhengs nas rab gnas mdzad pa/ bzang rtog 'brog gseb tu lam 'bras gsungs pa shab sgo
lngar chos 'khor bskor ba'i bkod pa rnams lo zla tshes grangs kyi dus gcig pa la bstan nas/ /sems can bsam pa tha dad yang / /ngo mtshar gyi gnas de la bsam pa gcig tu bskyal/
/rgyal ba'i pho brang rdo rje gdan gyi/ /byang sgo'i srung mar sangs rgyas kyi bkas/ /bskos pa'i rdo rje gur gyi mgon po/ /dngos su bzhugs pa'i 'dra 'bag can/ /ye
shes gzigs pas dam pa'i chos/ /gang du dar ba bsrung brtson par/ /spro ba chen pos nam mkha' la/ /chibs te nyid bstan skyong bar sku'i rten bse 'bag nag po 'phur shes su
grags pa dang / gsung gi rten dar nag la shA sa na'i sngags bris pa/ thugs kyi rten lcags kyi rdo rje rtse dgu pa rnams bla ma mal lo tsA bas gnang ste gnas/ /bstan pa dang
'gro ba'i mel tsher khas 'che ba'i/ /lha gzhan ngal gso brtan pa'i khur/ /khyer ba'i gnyan mgon des kyang sa chen gyi bka'/ /spyi bo yis ni legs par mchod/ /bstan pa'i
bdag po sa skya pa/ /yin phyir chos kyi srung ma yang / /mthu rtsal che bar grags pa'i tshogs/ /de srid nyid nas yang dag rgyu/ /lus ma spangs par tshe 'di la/ /mchog grub
pa yi slob bu bzhi ni slob dpon bsod nams rtse mo/ stag

byang chub sems dpa'/ singga gling nas 'ongs pa'i a tsa ra/ sgom pa skyi 'bar rnams so/ /bzod pa'i pha rol phyin pa bdun ni rje btsun grags pa/ zhu byas dngos grub/ dga' ston
rdo rje grags/ nags sgom bsod nams rgyal mtshan/ mtshar kha'i rnal 'byor pa/ sgom pa bsod grags/ byang sems zla ba rgyal mtshan rnams so/ /rtogs par ldan pa brjod kyis
mi lang 'byung ngo / /khyad par du phag mo gru par ni sa skyar lo bcu gnyis kyi bar du bzhugs/ rje sa skya pa chen po la lam 'bras yongs rdzogs gsan nas lam 'bras bshad
mdzod ma zhes pa'i gzhung chen po mdzad/ sa chen la gsol ba btab pas 'jam dbyangs brag khung du sgrub chu 'o ma 'dra ba yang bton zhes de lta bu/ grags pa'i rang gzugs/ /bka'
brgyud kyi bstan pa'i me long ngos yangs su/ /gsal bar shar ba de'i yang rgyu yi mchog de gang yin na/ /yongs 'dzin sa chen 'di yi gsungs las skyes pas grol ba'o/ /mthar
ni dag pa'i zhing khams bde ba can/ po Ta la/ auDyan/ byang phyogs gser mdog can dang bzhir/ /so so'i ston pa sku bzhi'i rdzu 'phrul dang bkod pa bsam gyis mi khyab
pa/ /gsal bar rdzogs pa'i sangs rgyas dang / /gnyis su med par der rab tu song ngo / /dang por sa chen kun dga' snying po de yi yum dang snyoms 'jug tu/ /dga' ba bcu drug
rdzogs pa'i de nyid 'od kyi/ /snang ba ye shes kyi khams gsum gyur pa de yi/ /spyi bor bde stong lhan cig skyes pa'i ri bong can yi ge'i rnam pa de lte bar tsaNDA la'i me
haM 'dzag /bde chen bdud rtsi zegs ma'i ro bro ba/ /rab tu dang ba'i mngar ba'i dpal gyis sems can phan pa lhur len gyi rgyun/ /rigs kyi chu bo ste sku'i sras rnam bzhi
chos kyi 'khor lo nyid du/ /g.yas su bskor ba'i sgo nas dal bab pa/ /sa chen gyi sras bzhi dang ma dros pa'i kha 'bab bzhi sbyar bas sbyar rgyan/ de yang sa chen la jo mo
che chung gnyis yod pa las chung ba jo lcam phur ma la sras kun tu mkhas pa'i bya bar dga' ba'i mthu/ /'bar zhes bya ba de yang 'jig rten gsum gyi gdung ba rab tu bsil
bara byed pa'i/ /dri med ganggA glang chen gyi kha 'bab ma de ni/ /rig lam dngul gyi bye ma 'dren bzhin du/ /'khor ba'i sdug bsngal spong ba phun sum tshogs pa'i sman/ /'chi
med rtag pa nyid du byed pa'i rgyud ni gcig pa las/ /gzhan la phan pa'i snying rjes brlan pa de ni khams gsum gyi/ /srid pa'i lam gsum pa'i don du bgrod pa la mi ngal
skyes bu 'di dang ganggA gnyis kar

sbyar bas na sbyar rgyan/ /gzhon nur gyur kyang chos rnams mngon sum du/ /rtogs pa'i 'phags pa chen po'i sa yang rang gi rtogs pa de tsam du/ /dgongs te grub pa'i grong khyer
ma ga dhar/ /myang 'das zhi ba chen po'i dbyings su 'dzegs te gshegs/ /sa chen gyi jo mo che ba ma gcig 'od sgron la sras gsum 'khrungs pa'i dang po chu pho khyi lo pa
bsod nams byas pa de las pha rol tu/ /phyin drug gi rtse mor son pa gdong seng ge lnga pa'i/ /zhal skyes te kha las 'bab cing rdo rje'i rang bzhin gyi bye ma 'dren pa chu
bo si tA'i shugs/ /'khrul pa ma lus 'jig pa'i sgra dang ldan pa'i/ /rje btsun bsod nams rtse mo des sangs rgyas 'jig rten du byon pa'i gsung gi thog mar/ /do zla mdzad
pa bzhin du sku bltams ma thag par nga ni/ /byis pa'i spyod yul las 'das zhes zhabs zung dag /rdo rje'i mdud pa ste skyil krung mdzad pa la sems ldan su zhig mi dad de mngon
par dad do/ /bla ma 'di'i sku'i skye ba snga ma rnams ni rgya gar gyi yul du lung rigs gang la yang gzhan gyis mi thub pas na mi thub zla ba sogs paNDi ta'i skye ba bcu
gcig bar ma chad du brgyud pa 'phags pa'i yul na yang / /shin tu mkhas pa zla ba ltar dkar ba'i grags pa de yis/ /khams gsum ma lus snyan par spud pa'am brgyan pa can
de'i/ /yang dag pa'i skye ba dam pa'i mdzod 'dzin pa/ /de lta'i yongs 'dzin gyi bskal pa 'jig rten 'di na bzang po'i 'dzum/ /legs par bstan pa ste 'jam dpal gyi sprul pa
mkhan po bsod nams rtse mo rdo rje theg pa mtha' dag gi dbang phyug dam pa sa skyar 'khrungs so/ /zhes rdo rje gdan gyi sgor/ /DA ki ma mkha' 'gro'i dpal mo rnams kyis gtam
snyan po'i/ /yi gera bris pa'i rnga chen snyan grags kyi brdungs pas srid gsum khyab par 'gyur ro/ /gzhan dag nga rgyal gyi ri bo 'bigs byed mkha' la snyeg pa de nyid
mi g.yo bar 'god pa'i sa la ni/ /'chad rtsod rtsom pa'i mkhas tshul gsum du bstan khyod srid pa na/ /bum pa skyes ni ri byi ste/ 'di nyid sngon drang srong chu lha zhes bya
bas lha mo urba shI mthong ba las khu ba shor ba bum par blugs pa de las 'di skyes pas bum pa skyes kumbha sambha ba zhes grags la/ des mthong ba'i chu thams cad dug med
du 'gyur bar bshad pa'i bum pa bzang por skyes khyod ni shes bya yi/ /blo ngan ma dag dri ma mtha' dag sbyong ba la tshad mar grags pa'o/ /gru 'dzin dpal gyi ri bo dang
auDyan sogs su dpa' bo dang mkha' 'gro'i tshogs dpon la byon nas/ /gdugs nyi ma phyed

rer yang 'khor so zhes pa la bya dka' ci zhig yod/ /'di yi thun mong ma yin pa'i rdzu 'phrul chen po'i stobs kyi rkang pa yis/ /bcu gsum rdo rje 'dzin pa'i sa yang skad cig
gis bgrod par mi ngal bas so/ /lung dang rtogs pa'i gnad kun yi dam gyi lha rnams kyis/ /dngos su bstan nas nyams su blangs pa'i zab mo'i chos la som nyi the tshom dang
bral ba'i brtan pa thob/ /bden pa de yi dpang por nyer len gyi phung po ma bor bar chu mig rdzing kha'i bla brang du 'ja' lus brten can gyi sku grub nas/ /'od mtshan 'bar
ba'i ste bde ba can gyi zhing du bde bar gshegs pa'o/ /sras gnyis pa 'gyur med bde chen gser gyi rba rlabs can/ /stong nyid sindhu 'bab pa'i khyu yi mchog tu gyur pa dam
pa'i glang po de ni/ /thabs shes zung 'jug 'khor lo'i dkyil 'khor kun gyi mgon po gsang sngags kyi/ /rgyal po rje btsun grags pa'i rgyal mtshan me mo yos lo pa 'chang ba
gang / /gnas lnga rig pa'i sgo chen mtha' yas pa'i/ /blo gros nor ldan blos 'dzin paNDi ta'i/ /yang srid kyi skye ba 'di la shes bya thams cad kyi/ /de nyid gzigs pa'i ye
shes spyan yangs la/ /mkhas dang grub pa so so 'dren pa'i do ra nas/ /skye ba'i zlos gar lan grangs bdun du 'jam dpal gyis/ /gtsug gi rgyan te lhag pa'i lha mdzad pa dang
mtshan nas yang dag par/ /brjod pa'i do shal snying gar gzung ba'i mnal lam gsal ba byung / /rmi lam rten med ri mo'i phreng ba yang / /rje btsun gang la rtag pa chos
kyi dbyings ster ba/ /rgyud kyi rgyal po gur brtag pa gsum gyi pusta ka /mid pa'i sad gnyir de don thams cad mngon sum du mkhyen/ /snang la rang bzhin stong pa bdag med pa/
/dri med gsal ba'i ye shes reg bya rnam par dag pa yis/ /'khrul pa 'jig para byed pa'i yi dam lha tshogs kyi zhal de ni/ /nyid kyi spyan gzigs pa'i snod gtsang bzhin du
gyur zhes yi dam lha rnams kyi zhal mngon sum du gzigs pas so/ /dpal ldan sa skya'i dbu rtse chena mora grags pa/ /lte ba nor bus brgyan pa'i gtsug lag khang / /bzhengs
par dgongs nas sa bdag gi dpyad la mkhas pa'i mon/ /rdo rje rA dzas bum chu drangs pa'i rjes/ /sangs rgyas kyi khengs pa chos thams cad gnyis su med pa'i ye shes kyis/ /'jig
rten gsum

las rgyal ba'i nga rgyal can/ /lhun gyis grub pa drag po'i skur bstan pas/ /bdud kyi dga' ma bkrag pa'i mngal sa la lhungs par gyur pa 'jigs rung gi nyams rgyan de bzhin du/
/rdo rje 'dzin pa de'i bka' la sems ldan du ma zad phyi rol sems med pa yi bems chos thams cad kyang / /'jigs pa dang bcas pas bka' la nyan pa tshad mas grub ste/ /gzugs
med 'byung po'i khyim gyi pha bong gi tshogs kyang / /rje btsun chen po'i mthu stobs kyis ded pas srog bcas bzhin du 'bros bzhin pha mthar song pa yin la/ rnam thar kha
cig tu mon rdo rje rA dzas sa bdag gi gnas spros pa'i pha bong rnams song zhes pa ni ma dag /kha che'i paN chen shAkya shrI'i zhabs/ /'byung po lus med kun gyi spyi bos
kyang / /mchod pa'i phyira paN chen de'i rjes su 'brang ba'i rgya 'dre 'gas 'gro ba la/ /'tsho ba'i byed pa pora gyur pa de dag rje btsun de nyid kyi nus pas rgyang bsrings
te bskrad do/ /stong pa nyid kyang rje btsun gang gi gzhal yas kyi/ /khang pa yin pa'i phyir gnam sngon rta babs te nam mkha' la/ /rdo rje dril bu bzhag pa'i sil sil gyi
sgra de ni/ /'brel tshad mngon par 'tshang rgya ba'i lung ston pa rab rtog gi rgyan bzhin/ /nam zhig nyi ma gdug pa'i sgra gcan gyi/ /za byed mche ba gzengs pa'i grib
ma ni/ /bzod par dka' ba ste sa la ri mor shar ba dang 'dra'i bar sa ris kyi nang du nyi ma sgra gcan gyis 'dzin la don/ /paN chen de shAkya shrI yis yi ger sbyar ba na/
/phyi rol nyi zla yang 'jigs mthu chen grags pa rgyal mtshan de'i/ /ro rkyang dag la skyabs su song bzhin srog nyi zla'i/ /gzung ba las ni dus me'i 'jug pa yang / /nyi zla
dang tha dad du bskal te skyengs par gyur pa'i sgra can de nyid bltar mi mngon gyi rdzu la rab rtog gi rgyan brten/ /gza' 'dzin 'byung rgyu'i thun tshod de las yol tshe
nam mkha' yi/ /nyi ma'i bgrod pa bkag ste gzung ba de nor bu gzhan gyi don la btang bar mdzad la ma thag tu/ /rin chen gyi 'od rab tu 'bar ba'i snang gsal gyi mchod pa phul
ba dang lhan cig tu/ /rang 'gros dang rlung 'gros kyi gshegs stabs gnyis su bskor ba byed pa bzhin du rgyuu rab rtog gi rgyan/ /rje btsun de nyid gangs can ru bzhi'i
g.yas/ /byang gi nyi lung phug par rim gnyis kyi/ /ting 'dzin zab pa dang rgya cher rol pa yis/ /kun

tu bzang po'i gdan la bsti ba na/ /khyim bcu gnyis kyi bdag po nyi ma de 'gro ba ngal gso bar byed pa'i gling / /gcig tu ma nges par ris med kun la phan par 'dod nas/ /snang
ba'i 'od zer stong gi thur ma yis/ /nub phyogs mtshan mos long rnams 'byed du song ba'i tshe/ /nye ba'i srid zhu ba de'i nye gnas mthong lam du/ /rmig pa glog lta bur rab
tu 'gyu ba'i 'degs 'jog rer yang / /bskal pa'i rlung gi rdul tshub kyi sprin shugs can/ /rta pa'i tshogs kyis sa gzhi dog pa zhig /chags thogs med par mthon mthing nor
bu yi/ /bya skyibs rin chen mdzes pa'i phug par song ba na/ /stong gsum yungs 'brur 'jug pa'i gtam tsam nyid thos pa/ /mngon sum ji bzhin du gyur pa de la slar bltas dus/
/rta la de kun rnam pa srid pa'i zhing sa la/ /las kyi gshin rje'i sa bon byed po yis/ /btab las skyes pa dpa' bo hor zhes pa'i/ /cha lugs nyid kyis gnas pa'i khrod de
na/ /kha dog dung dang zla ba pad rtsa las/ /brkus pa'i khye'u dkar po lha rdzas kyi/ /gos can g.yu yi zur phud lnga pa yi/ /brda sprod skad kyi nges pa gnyis su bsgyur/
/skyabs gcig zhes bod nas thugs rje'i yal ga phyogs med du/ /brkyang pa de la ma tshang med pa'i 'bras bu can/ /bskal pa bzang po 'di'i sa yi rgyan du lha yi shing / /khyod
nyid zhes ring nas rna ba'i bcud len du gyur/ /yul na zla ba dang tsandan ga bur sogs bsil ba'i khyad par mang yang 'dra mod/ /ngan 'gro'i sems can gdung ba ma lus bden
med du/ /mngon par rtogs pa'i nyer 'tshe shin tu mtho ba'i/ /grib shing chos dang mtshungs pa'i bsil ba khyod las gzhan ci zhig /'dod pa'i longs la spyod byed dbang po
yi/ /tshogs rna ba la sogs pa gzhan bzhi po kun las ya mtshan rgya che ba'i dbang po ni mig /ji srid na dga' ba'i rang bzhin gang mchis pa de dag cig car spungs pa'i gzugs
su gyur pa/ /mthong ba'i mod nyid la bla na med par rdzogs pa'i byang phul byung gi rgyan chub thob pa bla ma khyod lta bu mngon sum du gsal ba'i phyir ro/ /de slad hor
gyi rgyal khams rnams dug gsum gyi/ /longs la spyod pa'i sdig pa'i nags tshal de dag la sdang ba'i me dpung chen po/ /spar

ba'i phyir na bla ma nyid spyan 'dren pa la 'ongs pas/ /phyogs ris med pa'i byams ngor khyod kyis gsan para 'os par pa'i rigs/ /sems can kun gyi don du sngon chad su'i kyang
sgo/ /ma phye ba'i gros ni 'gro ba lus 'tshang rgya ba'i thabs tshul khyad par can te de nyid kyi gsang ba'i mdzod/ /'dzin par rgyal ba'i dgongs pa rnams/ /mthun par dbang
bskur de bzhin du dam bcas te/ /khyod kyi mthu stobs dbang po'i lag nyal rdo rje gyis/ /'phrul pa'i ri bo phyogs med du rgyug pa thams cad ma bcom pa med/ /'on kyang
'khor ba'i rgya mtsho ches cher/ /yangs par bros pa 'di gzigs sam zhes pa sngon gyi dus na ri rnams 'gro 'dug byed pas skye bo mang po 'dzoms pa na/ brgya byin gyis rdo rjes
bsnun nas rkang pa bcad pas de tshun 'gro ma shes so/ /mI na zhes pa'i ri ni bros nas rgya mtsho'i nang na yod do zhes rig byed kyi gtam rgyud las bshad pa dang sbyar
ro/ /de ltar 'dod pa'i don re ba'i rtsa ba zhig /khyod la btsugs so 'bras bu'i dus la bab pa yin pas/ /lha gcig khyod kyis mi slu bar mdzod cig de las gzhan du khyod lta
bus bslus par gyur pa'i phyir na/ /mi bslu ba'i dam bcas srid pa 'di na gang zag su yis bzung ste ma gzung mkhan mi rnyed do 'gog rgyan/ /nyam nga'i g.yang la 'chel ba dgos
pas ste/ /bde ba'i thang la 'chel ba des ci bya ste dgos pa med do/ /de bzhin du 'gro ba rnams la khyod kyis 'dren pa mi mdzad na mngon du sangs/ /rgyas pa rnams la gang
gi ste 'dren pas nyer mkho 'gog rgyan med do/ /nag phyogs kyi mtshan mos kha yongs su bsdams pa'i nang du ma chud cing / /grang reg dang ldan pa'i padmo'i yul bar ni/
/'khyags pas rab tu gdungs pa'i bung ba 'dar skad kyi sgra 'byin par byed pa la/ /rjes su brtse bara mdzod cig snang ba'i gter don mthun par gab tshig gi rgyan/ /de skad
ces zhus shing yongs 'dzin des kyang chos phyis sa skya paNDi ta'i kyi nyer bstan 'od kyi nyin byed/ /rim gyis 'jug pa'i pho nya dang po'i 'phrin bzhin du/ /ya mtshan gyi
snang ba mgur du blangs pa'i khyung sngon skyes te skya rengs/ /dkar po'i 'dzum gyis legs par phye ba'i 'di skad bka' stsal pa/ /'dod lhas 'phangs pa ma yin pa'i 'gro la
chags pa'i mda'/ /phyogs ris med pa'i ltong can snying la zug pa yi/ /zug rngu drag pos ra skyes pa srid pa'i srog gi rtsa ba khyad par gyi rgyan 'phrog par byed pa'i khyad
chos dang ldan pa/ /rnam par dag pa'i sems kyis bzod pa thob zin mod la/ /gzhom med rdo rje'i sku de ngas brnyes kyang / /rnam pa 'gro ba'i mig gi rjes mthun tsam du/
/nyer len phung po mi rtag pa'i chos nyid can du bstan pa 'di nyid/ /bzhi pa'i ste rnam pa gnas skabs la ni babs kyis gzhol/ /skye ba'i chu bo yid 'ongs bde bar 'gro ganggA
ma/ /'di yi dag

byed kyi bya ba rdzogs zin gyi/ /las dang nyon mongs pa thog ma med pa'i dus nyid nas/ /de lta'i bar 'dzings pa'i dbang phyug gi ral pa'i mtha' btsal du med ces pa sngon rgyal
po skal ldan shing rtas tshangs pa dka' thub chen pos mnyes par byas nas/ pha mas kyi don du ganggA mi yul du dbab par zhus pa na/ tshangs pas mchog sbyin nas ganggA
la mi yul du 'bab par gyis shig ces smras pa dang / ganggAs smre sngags 'don pa na/ lha chen po khyod ci ste mes po'i bka' las 'da' bar byed ces ral pa'i tshogs kyi nang
du bzhag par gyur pa na phyir 'byung bar 'dod de lha'i lo stong gi bar du 'khor zhing babs kyang ral pa de'i mtha' rnyed par ma gyur to zhes rig byed kyi gtam rgyud las bshad
pa dang sbyar ro/ /srid pa'i rang bzhin gyi mtsho dang zil ba'i khyim/ /phra mo tsam la yang snying rje'i zla gzugs ngas/ /khyab ste da lta rgya nag rnyog ma'i chu nang
gi zhing de ru/ /zla ba'i dkyil 'khor gyi gzugs brnyan gsal ba'i snod gyi las 'brel gyi skal ba dang yang mi ldan te dus la ma bab/ /ma 'ongs nged kyi rigs mchog mthon
po lha'i/ /lte ba'am snying kha las skyes pa 'phags pa'i mes po ni tshangs pa ste/ de ni lha khyab 'jug gi lta ba'i padma las skyes so zhes rig byed kyi gtam rgyud las
bshad pa dang sbyar ro ste 'jam pa'i dbyangs kyi sprul pa/ /rtag tu byang chub sems dpa' sems dpa' chen po'i spyod pas dus 'da' ba/ /kun dga' rgyal mtshan zhes pa spyan drangs
dang / /nor dang 'dod pa dang chos dang thar pa ste sde bzhi'i dpal la rang rang gi 'dod pa rnams ni/ /gang la ci dga'i dngos grub kyi char che ba/ /sa la rtsod pa'i
dus med pa'i rdzogs ldan gyi chos/ /'bad pa med par lag pa'i rtsa la ste ngag rab lam ltos par bde blag tu dus der grub zhes gsungs nas/ /btung bya dam tshig gi rdzas su
gyur pa'i chang ka pA la gang yod pa de rgyu chung yang mthu/ /chen po nyid la brten pa'i sbyor thabs kyi las/ /rdo rje gsum gyi sa bon sngags kyis bran/ /'dod yon bsam
gyis mi khyab par rje btsun grags pa des byin gyis brlabs par mdzad nas/ /lha rnams kyis ri rab rin chen ma bsgril zhing srub thag la klu'i/ /rgyal po nor rgyas ngal ba'i
'am thang chad pa sdig pa yang med la srin lag gi rtses/ /blangs pa'i bdud rtsi khyad 'phags thigs par gtor bas/ /bdud rtsi'i rgya mtsho kun nas 'khyil bas de dag ma lus
pa tshim par byas srid pa can gyi rgyan te/ /dga' ba'i rang bzhin de nyid bag mar blangs pa'i yid/ /rmad byung rtse 'jo'i nyams myong gi mtshan gang rdzogs pa dag gis/
/ring du bkra shis glu dang gar bskrun pa'i rjes la/ /bka' bzhin don rnams yid la sems par byas te mi snang bar gyur to/ /de'i tshe sngo bsangs ma nam mkha' nyid tshul de
dag la

ltad mo yis/ /sems g.yengs ba'i dbang gis lus la bdag 'dzin spangs pa las/ /rgyu skar gyi do shal zegs pa srid pa'i mig rab tu/ /phye ba'i ste nyi ma 'od zer brgya yis 'tshel
bzhin nyi ma shar bas rgyu skar ma mngon pa la gzhan du sgro btags te brjod pas rab rtog gi rgyan tshe/ /sems kyi rdzing bu gtsang byed de'i bka' drin gyi/ /ston ka'i
dpal mos 'khyud par mdzad pas yid kyi chu bo rnyog med du byas pa nye ba'i 'khor na gnas pa de nyid/ /bla ma'i mdun sar zhugs la 'di skad gsol pa kA ye khyod kyi zhabs drung
na deng dus/ /mi min mi yi tshul dang ldan pa mang po 'dug pa rnams su zhig lags/ /zhes zhus pa la 'di ltar bka' lung stsal pa thar pa za bar byed pa la mi las kyang
/ /lha rnams rings pa'i ltad mo'i zer ma de ni/ /mthong ngam de la khyod kyis blta ba'i yul/ /min te 'on kyang dam tshig mchog gi spa pas nyon/ /'dus byas rang bzhin bag
la nyal mangs su/ /skyes pa dang rkyen byung khas brjod pa'i sgra skad tsam du/ /ma zad sems can kun gyi snying gi sgra thams cad kyang / /rgyal ba'i rna ba chen po 'dis
rig pa yin kyang / /kho rang gi blo'i srang la gzhal bar byas te hor skad rigs mi mthun pa'i phyir ma go ba'i dogs pa dang bcas yul du/ /bdag spyan 'dren la gnam the dkar
po'i ngor zhu ba'i/ /dri za'i rgyal po gnyan chen thang lha khrid nas/ /lo tsA'i tshul du smra ba yin pa 'dug gsung / /gtsang snye mo ru mtshams su la lar sa dhU tIr zhes
pa rtsa ro rkyang gnyis dbu ma'i nang du rnam par dag pa'i yon tan gyi/ /lus ngag yid gsum ma dag dri mas dben pa gsum las skyes pa'i bdud rtsis myos pa'i ye shes stug
po'i gnyid yur du gyur pa'i tshe/ /rmi lam 'od gsal chen po'i gsal snang du rgyu ba dang mi rgyuu ba'i sems can gyi mgon po mtshungs pa dang bral ba/ /sa chen kun dga' snying
po de'i zhal lung las/ /lam 'bras shin tu nye brgyud brda don gsal bar grags pa'i rtsa ba byang chub sems kyi bdag po'i ngo bo nyid du gyur pa/ /don dam chos nyid 'gyur
ba med pa de nyid gdan du bting par byas/ /dngos po med du 'ching ba'i rgyal shin tu thabs mtshar che ba/ /'byung ba rlung la sbar mos bzung bar byas te/ /gtum mo'i me
yis dpung bskyed par sla shing re bzhu ba'i kunda byang chub sems kyi chu rgyun/ /dbu mar bcug las la sogs pa'i 'byung ba dbang du bsdu bar bya/ /ye shes lnga nyid mngon
du gyur pa'i mthu las/ /'chi med myang 'das zhi ba chen po'i gnas 'thob bo/

/zhes par brjod pa'i tshig gi lam po cher/ /mtshan dpes brgyan pa'i sangs rgyas kun byon pa/ /chos kyi 'byor pa ji snyed khyod la ngas/ /sngar bstan pa yi snying po 'dir 'dus
gsung pa'i mnal lam byung ngo / /de bzhin du mang mkhar tsha lung du bzhugs pa'i dus mnal lam la sgrib pa kun dang bral ba ye shes kyi/ /mkha' 'gro ma 'brug gi bu mo sngo
bsangs ma gcig gisa/ /dag pa mkha' spyod kyi gnas su byon zhes pa'i/ /mgrin pa'i sil snyan 'khrol ba dang lhan cig tu/ /rang bzhin gyi dri mas stongs pa'i shel gyi skas
pa/ /kha dog sna tshogs pa'i tshon ris brgya phrag gsal bar 'dzin pa gcig btsugs/ /zla ba nor bu'i rdo yi rkang stegs mchog tu gyur pa cig /rin chen myu gu'i 'dab ma dang
ldan pa'i ne'u sing gi steng du bkod nas 'di'i khar zhabs bzhag na mkha' spyod la 'gro ba yin brjod pa na/ /mkha' 'gro ma de la 'di skad du rgyal ba'i bzhed pa ngo mtshar
can mang po'i du/ /zhugs par gyur pa nga ni sems can gyi don 'ba' zhig /sgrub pa'i phyir de la mkha' spyod kyis ci bya/ /de skad gsung du 'jo zhing rdo leb de'i steng
du zhabs ma bzhag /yang ni mnal lam du yab gcig sa chen kun snying de rigs rnams kun gyi gtsor gyur pa la/ /byang sems nye ba'i sras brgyad kyis bskor ba'i g.yas phyogs
su/ /bcom ldan kye yi rdo rje lha dgu dang / /g.yon du ston pa shAkya thub pa 'khor dang bcas pa bzhugs gsal ba la/ /bu gcig ces rje btsun grags pa la bos nas khyod rab
tu 'byung ba dang dbang len pa'i yul/ /sur bgyid ces dri bar mdzad pa la bdag la de dag gi yul chos kyi rje khyod nyid las/ /gzhan pa med par zhus shing des kyang de de bzhin
no zhes bya ba'i/ /bka' yis rjes su gzung ba'i dbugs dbyung stsal lo/ /de nas bde ba can te zhes bya ste rin chen rang bzhin gyi  sa gzhi la/ /nor bu'i ljon pa dang
ni dri ma med pa'i lhas rdzas kyi gos mchog tu gyur pa dang dbu rgyan dang / /lda ldi dang dra phyed dang dril bu gsang ba'i sgra dang ldan pa rnams sa paN la/ /phyag gis
mngon sum bstan nas dang por ste re zhig bde ba can gyi zhing khams der gshegs par mdzad te/ /yun mi ring bar byang phyogs gser gyi mdog can gyi zhing khams su/ /de bzhin
gshegs pa gser 'od rnam rtsen de'i/ /bstan pa la srid zhur byed pa 'khor bsgyur gyi/

/rgyal po bsod nams mtha' yas zhes bya ba de nyid la ni/ /mtshungs par sras po yon tan mtha' yas su/ /'khrungs nas sangs rgyas kyi zhing mang po nyid sbyong bar byed la/ /de
nas skye ba gsum par bla na med pa yi/ /rnam par 'dren pa ste rdzogs pa'i sangs rgyas mngon du mdzad pa'o/ /sras gsum pa srid zhi'i dpal de mi dman zhing chen po'i 'od
'bar ba lcags pho rta lo pa/ /yang dag pa'i 'phags pa 'jam dpal gyi skye ba sa skya paNDi ta'i yab gcig tu gyur pa baiDUrYa'i/ /rang bzhin bzang pora 'dren pa'i pakShu ni
bod 'di la/ /chos dang srid kyi drin can rta mchog gi kha las 'bab pa khyod cig grang ngo / /mkha' mnyam mun pa bcom pa'i snang ba chena po/ /rgyal ba'i dam tshig dpe med
lu gu rgyud kyi/ /bar ma chod pa'i yab mes rnams kyi chos tshul la/ /dran dbang ste mkhas pa dang grub pa'i 'khor lo zung 'jug tu sdom pa'i bdag nyid chen po des/ /sha
za 'bum sde khros pa'i dmag tshogs kyi/ /kha rlangs du ba'i 'khri shing 'khyog po'i par g.yo ba rtser mo/ /skye 'gro kun gyi srog len pa'i byed pa po las kyi gshin rje'i
me tog rab tu rgyas pa'i tshal gzugs can gyi gzugs can mtshar ba'i rgyan chen por gyur pa/ /zhing skyong dur khrod kyi bdag po de nyid bran du bkol bar mdzad cing / /gzhan
la phan pa 'ba' zhig lhur len par mdzad pa'i snying gi stobs chen po'i rang gzugs/ /lus can kun gyi zungs su 'gro ba'i gso ba rig pa ni/ /rnam par dag pas 'gro ba'i 'tsho
ba rdo rje'i dngos po dang 'dra ba ru/ /byed pa'i yongs 'dzin sman gyi bla ma bla gnyis par grags so/ /gang zhig rigs kyi khyad par mchog de rgyal ba'i bdag po'i gtsug
tor dang / /mnyam pa nyid du mngon par mtho'i rtse mo su'i kyang dpag tu med pa'i dge legs kyi/ /snang ba de dag srid dang srid pa las 'das pa'i 'dren byed de mig steng
kho na nyid du ni/ /blta bar gyur pa'i gnas bla na sta gong du mchod par bya ba'i rnam par rol pa ci yang yin no/ /'jam dbyangs mi'i srid pa 'dzin pa sa skya paNDi ta kun
dga' rgyal mtshan dpal bzang po'i rtogs pa brjod pa bskal pa bzang po'i legs lam las/ 'jig rten dang 'jig rten las 'das pa'i rigs kyi mchog tu nges byed gleng gzhi'i sarga
de dang po'o// //bkra shis gang zhig srid pa gsum gyi snying la gnas

pa bde bar gshegs pa'i snying po mngon du gyur pa'i gzugs can dam pa rigs brgya'i mdzod/ /ma lus par yongs su rdzogs pa'i mkha' dang dbyer med mtshan mara 'dzin pa thams cad
spangs kyang gzhan phan snying por che spyod tshul du bstan nas/ /sems can gyi bsam pa'i ri yi khams te tshon ris nyid kyi chu gter sna tshogs su shar ba'i mdog can de
dag dam pa'i brtse dga' rin chen gyi phung po mthon po de yi/ /'dzum gyis nam yang mi gtong ba'i bskal pa 'di shin tu bzang ngo ci'i phyir zhe na e ma yid bzhin gyi nor bu'i
skye ba 'dzin par mdzad pas so/ /gdung gi skye ba 'dzin/ /nor ldan ma ste sa gzhi 'di'i rgyan du srid pa yis/ /byin pa'i 'am bskos pa'i gangs ri dpal gyi do shal can
zhes pa bod gangs can 'di'i/ /lto bar chos kyi rgyal srid bla na med/ /dpal ldan sa skyar grags pa'i ri mo phyogs su ring ba yod do/ /'jam pa'i dbyangs lan grangs bdun sogs
skye ba brgyud mo'i gzi brjid kyisa/ /mun pa'i yid can rmongs pa ma lus pa 'bros pa ste med par byed la/ /shAka thub bstan pa'i rgyal mtshan chen po sa skya 'dir 'dzugs
so zhes/ /dI paM ka ras zhes pa jo bo mar me mdzad de nyid mnga' ris stod na bzhugs pa 'brom ston gyis gdan drangs/ lam bar la sa skya'i phyag 'tshal sgangs su phebs dus
sa dkar po de'i logs la dhIHyig bdun dang hUM yig gcig 'dug pa gzigs pas phyag mchod mdzad/ 'khor rnams kyis rgyu mtshan zhus pas/ ma 'ongs pa na pha gir 'jam dbyangs kyi
sprul pa bdun dang / phyag rdor gyi sprul pa gcig byon nas/ sangs rgyas kyi bstan pa rgyas par 'gyur ro zhes lung du bstan pa'i sa/ /dus ring chang rter bzung bas nyi
ma de yang ni/ /myos pa bzhin du 'od zer skyugs ting nge 'dzin gyi yon tan rgyan pa yis/ /sdigs mdzub gtad pa'i sen mo'i kha ris spags pa can/ /bi rU pa des dngos su byin
gyis brlabs pa'i gnas kyang yin no/ /nges pa lnga yi sgra gcig la don gnyis su sbyor yang rung ste/ brten pa la dus nges pa/ gnas nges pa/ ston pa nges pa/ 'khor nges pa/
chos nges pa dang / rten la nor bu'i bye brag nges pa lnga'i rin chen khang bzang nang / /zung 'jug kha sbyor yan lag bdun gyi rang bzhin can/ /grub pa rdo rje 'chang gi
'byung gnas chena po/

/sa skya 'di nyid las gzhan du gyur pa'i 'og min ni zhing khams gzhan na dmigs su phul byung gi rgyan med do/ /sa skya'i gtsug lag khang pa gang gi nang du du 'jug pa'i them
skas de ni sems can su zhig gis/ /'gongs pa tsam nyid na thar pa'i grong khyer du/ /bde bar son pa srid 'di'i spyod yul las 'das pa yi/ /sgo de'i khyad par ci yin yongs
su mi shes so the tshom phul byung gi rgyan/ /rta babs de nyid nor bu rgyas pa'i ljon pa yi/ /ka ba stong gis bteg pa'i 'od zer kun tu/ /'bar bas rang gnas phrogs par gyur
te gnam sngon po de la rang mal du gsal ba'i go skabs 'byung bar/ /sa la lhung ba min nam gtsug lag khang gi khyams de'ang kha dog shin tu sngo'o rab rtog gi rgyan/ /de
ltar biDUr ya'i sa gzhi la nor 'dzin gyi zla ba ste gser btso ma'i mig mangs kyi ri mosa/ /bkra ba de ni mthing gi rol ba'i mchar/ /me tog sindu wa ra'i ge sar gyi phye
ma'i phreng ba/ /rlabs kyi sor mos bras pa bzhin du rab rtog gi rgyan mdzes so/ /indra nI la'i ba gam mthon po'i 'od zer 'bar ba'i tshogs kyis/ /rtsig pa'i ngos dag cing
'jam pa'i logs la yongs su khyab pa de ni/ /utpal sngon po rab tu rgyas pa'i nags su sems nas/ /me tog zas can bung ba rnams la 'khrul pa rmongs pa'i dpe rgyan 'jug go /mda'
yab kyi phreng ba las 'phyang dra phyed tshogs/ /pha gu chu skyes dkar po'i ngos rtse la/ /reg pa rnam par gsal te bcu drug cha/ /snying las bdud rtsi'i thig phreng
bsgreng ba bzhin rab rtog gi rgyan/ /bya 'dab kyi kha dog sngo bsangs mkha' dang 'dres pa'i 'gram pa la/ /rgya phibs 'od kyis 'jig rten gsum gyi mun pa 'phrog para byed pa'i/
/snang ba'i ri mo 'khyug pa de ni glog gi gar mkhan mas/ /gzhan gyi yid rku ba'i cho 'phrul g.yo ba'i mdzes pa du ma bstan pa las kyang ches lhag go /zla ba rlung gis
bskyod pa'i rnga yab kyi rtser/ /dzambu nA da'i dzambu chu bo gser gyi dril chung gi /mgrin pa la zad mi shes pa'i sgra snyan mchog tu mang ba de nyid/ /skye 'gro rnams
kyi rna ba'i bcud len du 'gro ba'i dbyangs su 'bab par byed do ting nge 'dzin gyi yon tan rgyan/ /tog gi khyad par shin tu mtho bas na nyi ma'i spyi bo la yang / /'od zer
'bab stegs byed pa'i gzi brjid kyi gter du gyur pa/ /mdzes pa'i gos can lhab lhub tu g.yo ba rgya che bas rta gdong gi mer/ /reg pas kyang mi

brdzi pa'i rgyal mtshan 'bum gyis phul byung gi rgyan spud de brgyan pa'o/ /der ni chos dkar snang ba'i yab/ /blo gros yangs pa'i kau mu dI zhes pa bla med las/ /'gro ba'i
tsa te gong ma'i kor tshogs rnams kyi/ /legs byas kyi btung ba'i khyad par du 'phags pa dpal chen 'od lcags pho rta lo ba/ /dam pa'i yon tan rin po che'i rang bzhin kun nas
'bar ba'i/ /snying stobs lhun pos dbus legs byas kyi sa gzhi'i dkyil 'khor brjid la/ /grags pa'i gza' skar gyis rtag tu/ /gling bzhi ste brgyan pa'o bskor ba'i mthu dang
ldan pa byung ngo gzugs can gyi brgyan mtshar ba/ /'phrul pa'i yul la mi g.yo bar brtan ldan zab cing rgya che ba'i/ /yid ni rang bzhin dang glo bur gyi rnam par dag pa
gnyis ldan gyi/ /khang par nyal ba la srid pa yi khams/ /gnyid lam sgyu ma lta bur shar ba'i 'gro la phan par brtse bas/ /'khor ba'i 'jigs pas mi za ba'i/ /chos lam yangs
po sbyin pa'i rnga bo che/ /'byung po sems can kun gyi rna rgyan du/ /rigs med par snyoms pa'i sgra dbyangs rdzogs pas mngon par byang chub/ /rig 'dzin grub pa lha rnams
kyis/ /zhabs kyi padma'i ge sar la/ /btud pa'i byin rlabs rdul dmar li khri yi/ /thig le skal ldan dpral bar bkod/ /de yi btsun mo bde ba'i dpal gyi/ /'byung gnas de nyid
la mig blta ba'i ro la yang / /chog mi shes par kun ngoms khyad par gyi rgyan para byed pa'i/ /mchog gi ma gcig nyi khri lcam du grags pa lcags mo glang lo ma/ /de ni
dge ba'i bya ba mtha' dag gi khur ni yongs su bzod pa dang / /nor dang skye bo'i tshogs kun 'dzin par byed la/ /legs byas kyi zhing ni rab tu bskyed par byed pas/ /gang
gi rang bzhin ni sa gzhi bzhin rgyu dpe'i rgyan no/ /'dod pa thams cad dang bral yang 'dod pa kun gyi ma/ /ngo bo gcig tu gyur na yang rnam pa du ma'i gter 'dzin pa/ /mngon
mtho'i dpal stug por rgyas kyang yongs su mi khengs pa la sogs pa'i yon tan gyis na/ /de dang dpag bsam kyi ljon pa skye ba mtshungs so 'gal ba can gyi sbyar ba'i dpe
rgyan/ /sngon lha rnams kyi chu gter snying las blangs pa yi/ /kun gyi dga'i ba skyed par byed pa'i lha mo dpal mo dang zla ba la sogs kyang / /gang gi mdzes pa mthong ba'i
phyir na rang rang gi lus dang lang cha la/ /rnam pa mang po'i skyon gyi rab rib kyi gnas skabs ngan pa 'dzin no/

/yid bzhin du gang 'dod pa'i bzhed pa 'dzin pa'i/ /reg pa rnam par dag pa 'di ni zhes tsha bas gdung ba la bsil ba dang grang bas nyen pa la dro bar 'gyur ba sa ba ka'i/ /chu
yi lha mo bzhin bzang ma/ /bsnyon dor gyi rgyan min nam ste yin par rigs so gzhan la reg bya 'di lta bu ci zhig 'byung ste mi 'byung ngo / /dge ba'i lang tsho dar la bab
pa'i/ /dregs pas rab tu 'bur ba dang mngon mtho ba'i nuu ma/ /ri bong 'dzin pa'i 'od kyi mdzod dkar po de la/ /skye bo su zhig dud pa'i sa ma yin te yin no/ /khyad par
du 'phags ma'i kun spyod kyi yon tan des/ /rab tu brgyan pa de la mtshungs pa'i bud med gzhan pa lta suu zhig yod de/ /'di la lha chen tshangs pa'i sras su gyur pa'i lha
mo dbyangs can ma yang / /'gran par nus pa'i re ba shin tu phra'o phul byung gi rgyan/ /tshe rabs su 'khor ba 'thungs pa'i gnas skabs kyi/ /bde ba sa le sbram ste gser 'gyur
'dod par/ /thog ma med par nyon mongs brgyud mar bgrangs pa'i gsang sngags phyin ci log pas bslang ba yis/ /gshin rje'i lce las tsha bar glal ba'i dug gsum gyi ro 'dzin
can/ /rtsod pa'i dus kyi ro langs drag po gdul dka' lus pa thams cad gtan nas bcom pa'i slad du/ /su zhig rnam par dpal gzigs pa la phyogs bcu yi/ /bde gshegs sras dang
bcas pa 'dus pa'i dgongs pa chena po gcig tu gyur te/ /don dam 'bras bu zag pa med pa'i dbyings nas 'tsher ba'i sgra/ /rtag pa dam pa'i gsung ni mgrin gcig tu bsdus nas
'jam dpal la 'di skad bka' stsal pa/ /'phags pa gang zhig gzhon nur gyur yang blo rab tu che bas/ /mngon par rdzogs pa'i sangs rgyas kun gyi ye shes bskyed pa'i yab tu
gyur pa de la/ /gzhan phan re ba'i dam bca' thams cad rdzogs so lha gcig kye/ /'jam pa'i dbyangs khyod bslu ba med pa'i 'dren par 'os so/ /de ci'i phyir na lnga brgya tha
ma'i lta ba ngan pa bag med du/ /rgyu ba'i sdug bsngal blo gros kyis gzir ba'i srid pa de nyid shin tu rgya che yang / /khyod kyi mtshon cha rnon po ye shes kyi ral gri
mchog des mi chod pa'i/ /dngos po de 'dra shes bya'i yul du gyur pa 'di na yon tan gyi rang bzhin brjod pa'i rgyan med do zhes/ /de ltar gnyis med gsung ba sangs rgyas rnams
kyi bka'/ /gsang ba bsam gyis mi khyab pa'i brjid gcig tu 'dus pa de/ /lci yang zur phud lnga yi

cod pan gyi rgyan/ /nor bu mthon ka chen po las kyang mdzes pa de dang ba chen pos blangs pa'i/ /sangs rgyas kyi gsung de skad rjes su thos pa ste rna ba 'dzin pa zung ngag
ni/ /rin chen gyi rna rgyan dgod pa'i zol dag tuu byas nas/ /gzhan don la bskul tshig thos pas spro bas bzhad bzhin pa de la utpa la'i/ /nags tshal yongs su rdzogs pa'i
spyan zur rol pas rab rtog gi rgyan mtshar ba dud 'gro don gyis shig ces pa'i tshig thos pa la spro bas bzhad pa de cis kyang rjes su yi rang ngo zhes pa'o/ /dus nam zhig
gi tshe bdag gi sgrib dang bral ba'i sangs rgyas spyan/ /thams cad gzigs pas phyogs bcur nyer bltas pa de'i tshe/ /bdag gis byang chub kyi snying por ma bkod pa'i/ /de bzhin
gshegs pa su zhig mthong bar ma gyur gyur pa de srid/ /nam mkha' stong pa'i khams 'di ni gzugs can du/ /ma gyur pa de srid du mngon par 'tshang mi rgya bar/ /sems can
rnams kyi don byed pa yi dam bca'i khur chen po/ /yongs su rdzogs par theg pa chen po'i dbang du gyur la/ /sems can gyi khams dang dbang po bag la nyal la sogs sna tshogs
pa thams cad/ /dri ma med pa'i shes pas rig ste don dam pa'i gzugs de ni/ /ye shes kyi me long bstan yang mthong byar med ste/ /srid pa'i sgyu mas rang mtshang 'jig par
dgongs te/ /'khor gyi 'dus pa chena po rnams la 'di skad du/ /thog mar mi'i 'jig rten du 'pho ba'i lam rten gyi/ /dus su kun rdzob kyi gzugs can gang las rten nas/ /legs
par 'os pa de dag khyod rnams kyi dang bas smros shig gsungs pa dang / /phyir mi ldog pa'i lha 'ga' zhig gis/ /'dun sar de zhugs par byas la thal mo yi/ /me tog snying
gar zum para byas pa las/ /'di'i nang gi bung ba'i sgra sgrogs pa lta bus/ /lha gcig ces bod nas 'pho bara mdzad pa'i rten ni tshangs pa dang / /brgya byin dang bde 'byung
ste dbang phyug nyi ma dang zla ba dang / /sgra gcan dang mkha' lding dang gnyis 'thung ste glang po che la sogs/ /ci zhig 'os pa de so sor rtog pa'i ye shes gis mkhyen
par mdzod/ /zhus par gyur pa la de yi 'dzum pa'i zhal/ /mngon par phyogs te 'gro ba 'dir bsod nams kyi/ /pho nya dang po bdud rtsi'i skyes/ /'phyur ba bzhin du der bka'

stsal pa/ /khyed rnams kyis gang smra de pa'i rten gyi rnam grangs dag so so'i lus/ /rnam pa mang por ldan yang de'i nang nas/ /kha cig dug gsum gso ba'i snod du gyur cing
/ /de bzhin gzhan yang ci ste 'os ma 'os par mi 'gyur ro/ /bdag 'dzin rten du 'pho ba'i rten ni so yi ka ba drug pa yis/ /spud pa'i ste rgyan sna zhags kyi rta babs can/
/lus rgyas shing srin bu lham bu chu shel ltar dkar ba'i sha yi gzhal med khang / /mngon gsum du rgyu ba'i glang po de lta bu zhig la bdag /ma 'ongs pa'i dus srid pa 'dir
skye ba'i mthar/ /rdzogs pa'i sangs rgyas mdo sde dkon brtsegs las thub pas lung bstan pa bzhin kun tu gzigs/ /rdul med bsam pa'i 'jig rten duu zhes bya ba'i zhing khams
nyid/ /mngon par 'tshang rgya bar mdzad 'pho ba'i shing rtar bgyid/ /deng sang gi dus ni shAka thub bstan pa'i nyi ma'i/ /lang tsho nub kyi rir yol ba'i nye zhing / /byams
pa mgon po'i ring lugs chos kyi bdag po zla med kyang / /'char ba la dus kyi ring du bskal pa'i bar/ /nag po'i phyogs su lhungs pa yi/ /mun pa chen po go 'phang la gnas
pa can/ /tshul min 'ug pa'i ku co'i sgra/ /drag tu sgrog pa de dag bzlog pa'i ched du/ /sa steng 'gro ba'i snying gi mun/ /'joms par byed dang der ma zad sa 'og gi mun
nag rab rib kyang / /'phrog par byed pa'i gdengs ka nor bu'i thor cog gi /snang ba dang bcas pa'i klu dbang gi tshul 'di shin tu shis so/ /gsung la gzigs pa de rigs dang
/ yul dang / dus dang / rgyud dang / bud med de yang rnam pa lnga/ /yongs su tshang pa'i sa skya chos kyi pho brang du/ /'gro la phan pa'i zlos gar 'jig rten kun tu dga'
ba'i rang bzhin can/ /legs par brtse ba'i srid pa 'dzin pa la chas par mdzad de/ /skyob pa bdud 'dul chen po ste sangs rgyas lhums su zhugs pa'i dus chen/ /rgyu skar sa gas
nya ba'i zla ba dag pa can/ /mchog gi dus ston nam mkha'i sngo bsangs rtse dga' dran te/ /grub pa'i las la sbyor bar shar ba'i tshe/ /'khor dang mya ngan 'das pa lag mthil
ltar/ /mnyam nyid mchog gi byed po 'byung 'gyur gyi/ /rtags su sems med pa'i sa yang lag mthil ltar bzhag la de bzhin du/ /'gyur la

mtshar che ba'i lha yi ljon pa dpag bsam gyi shing la sogs pa rdzogs par skyes shing / /lhas rtsen te nam mkha' gcer bu'i gzugs can ma de yang / /ngo tsha khrel shes kyi gos
su dbang po'i mtshon/ /rgya mtsho'i 'gram grog mo'i mkhar gyi rtse nas thon pa rig byed pa bzhed pa bzhin gyon pa de'i tshe sha wa ri'i zhes rngon pa'i phyug ma/ /rmad
g.yogs kyi rma bya'i mdongs rnams kyi 'od bkrag mi 'byin te nyams par byas so/ /bskal pa bzang po'i bsnyems pa me tog gi /zol du dgod para byed pa zhing 'di'i dpal mo la/
/mtshungs par gyur pa'i dregs pas myos pa'i co 'dri ma bzhin du/ /'dab chags kyi dkyil 'khor yongs su rdzogs pa'i rnams dga' ba glu ngag len par 'gyur ro/ /rang rgyal rnams
kyang gang gi mthus zil mnan nas/ /so so'i khams la rang byung gi me sbar te/ /nam mkha'i khyim du yib pa las lhungs par gyur pa yi/ /ring bsrel gyi phung po mu tig gi
lhun por 'bar par byas so/ /rgyal ba'i myu gu ste byang chub sems dpa' sa skya paNDi ta skyed pa'i mthu dang ldan ma de nyid/ /rdo rje'i khor yug las kyang brgal bar ring
du 'gro ba'i/ /dri bzang po 'thul ba'i khrus kyi rdzing bur gtsang byed kyi chog ni/ /lhur len pa la mi'am ci rgyal gyi bu mo yid 'phrog ma bzhin du zhugs par byas nas
slar/ /'khrul pa'i ri mo rmi lam gyi yul la yang / /'char nus min pa'i snang ba dam pa chena por/ /'jug pa'i rol rtsed phreng ba btung ting nge 'dzin gyi yon tan gyi rgyan
ba'i sgo/ /yangs por phye ba'i nang du 'di ltar byung ste/ /gzhan don du snying po len pa'i srub thag la/ /ngal ba med pa'i klu yi dbang gi phyug tshul can zhig /rmongs
pa'i srog 'phrog pa la dug dang thar pa'i srog /gso bar byed pa la bdud rtsi'i lta zer gnyis su spro zhing / /nyi ma 'bum phrag blugs pa'i gdengs ka nas/ /nag po'i mtshan
ris spang ba la phun sum tshogs pa'i chos/ /drang don dang nges pa'i don nyid de skad gnyis su/ /'bab par mtshon nges bstan gyi rgyan pa'i ro lce 'dzin zung ngag tu g.yo
ba/ /gtsug gi nor bu'i 'od zer gyi ting nge 'dzin gyi yon tan rgyan rba rlabs kyis/ /padma'i khang pa dkar po kha phye bara gyur pa'i stobs kyi/ /sbrang rtsi'i bu bung
ba kun glo bur du gnyid

rab tu sad nas/ /nyin snang ba'i bsam pas yid dga' zhing glu len pa dang gar rtse bar byed la/ /klu de yi bzhin ras yum gang gi thos 'dzin du/ /btung de 'gram par gser gyi
rna cha'i 'od/ /'khyug pa'i ri mo de ni byang chub sems dpa' lhums su 'jug byed kyi phrin yig /gur gum gyi khu bas mngon du 'dri ba bzhin du rab rtog gi rgyan byas nas/ /rgyal
bar gyur cig ces yum la shis pa brjod nas ri bo gru 'dzin gyi bdag po spyan ras gzigs te yi/ /mche ba'i bum pa las ni nyer bar thon pa'i/ /'jig rten gsum gyi thig le'i
mchog gcig tu gyur pa khyod lta bu ste/ /bdag gi yi dam gsar du rnyed pa'i skal ba 'di nyid rab tu bzang ngo / /e raNDa ste chu shing bzhin du srid pa snying po yis ni/
/mngon par stong pa 'di la snying po'i gzugs dam pa/ /'jug par byed pa pa'i bu ga'i khyad par zhig ma gcig khyod la ngas rnyed kyi/ /de bas bdag 'jug pa'i go skabs sbyin
cig zhes  rjod brjod?nas khongs su song ba snyam byed do/ /thabs dang shes rab gnyis su 'gran pa'i stobs/ /zung du 'jug pa zag med kyi bde ba dgyes pa'i spyi nyi zla zhu
ba bo las/ /lhan skyes ye shes chen po'i ros bda' ba'i byang chub kyi sems/ /dpag tu med pa'i yon tan dang lhan cig tu 'dres pa lhums su zhugs so/ /rgyal ba'i dkyil 'khor
yongs su 'phel ba'i son gyi rtsa ba brtan par tshugs pa las/ /'gro ba yongs 'du'i khur gyis mi dub la ngal ba med pa'i pa brtol yang dag pa'i bsam pa las skyes shing
bskyed bya skyed byed kyi dngos po'i mtshan nyid kyi 'brel pa yi/ /dge ba'i g.yur gyis za ba'i kun tu bzang po'i snye ma smin cing dgod para bya ba la/ /mchog tu rings pa'i
snying rje'i chu yis brlan dang ldan pa de ni legs byas skye ba'i yul gyi lte ba'i ra bar gnas par gyur to/ /dpal ldan rdo rje btsun mo de yi yab/ /zung tu sbyor ba'i
'jug dam pa rtag pa'i rgyal po dpal chen 'od po de la/ /mchog gi dngos po grub pa'i rked pa de ni/ /shin tu phra bas mkha' dang bsres phul byung gi rgyan pa'i dang bas phyag
btsal te/ /rtag tu nya rgyas bdud rtsi zags ma'i 'dzum dkar gyi/ /snang ba'i skye sa rang gyur pa mdzes pa'i mchu yi sgros kyi sbyor ba ni/ /dkar dmar thabs shes zung
'jug tu ldan pa'i phul byung gi 'od/

/gsal ba'i dpal 'byor gzugs can lta bu de yis/ /lha gcig ces yab la bos nas kho mo'i rmi lam gyi pir gyis bris shing bkra ba gang zhig /rmad du byung ba'i ri mo rab tu mtshar
ba 'di la ni/ /rnam par smin pa 'bras bur 'os pa gang 'byung ba ni dus thams cad/ /mkhyen pa'i ston pa khyod kyis bshad du gsol zhes bsnyad pa na/ /gzugs sgra la sogs
pa'i yul la g.yo ba med pa'i mchog gi dbang po de yang / /rgyal srasa'akhrungs ba'i snga ltas ngo mtshar dang ldan pa'i tshogs la nyer gtad pa'i/ /ba spu gyen du langs pa'i
sgra tsam gyis kyang / /snyigs ma lnga bdo'i nga rgyal gyi skad rab rtog gcog bzhin du mdzad nas/ /shin tu yid rangs pa'i rba rlabs dri ma med pa/ /mnyes gshin 'bar ba'i
'dod ma khyod nyid kyi/ /rmi lam du shar ba'i ltas kyi mtshan ma de rnams ni dge ba'i tshogs mtha' dag /gzugs can du gyur pa'i bsod nams chena po la btags pa bzhin du
nges par bzang ste/ /seng ge'i 'o ma rin chen gyi snod min pa/ /phal gyi za ma tog tu ji ltar gnas par 'gyur te mi gnas pas so/ /de bzhin du 'phags pa rnams kyi lhums su
ma gtogs pa/ /rgyal ba rnams dman pa'i lto bar ci ste 'jug par 'gyur te mi 'gyur ro/ /'brel tshad kyi sems can thams cad yang dag pa'i don du smin par byed pa sangs rgyas
kyi mthu chen po/ /'chang ba'i gang zag rig pa dang grol ba mtha' yas pa'i gter zad mi shes pa/ /'gro ba rnams la sbyin par nus pa'i mthu dang ldan zhes khyod kyi lhums
su zhugs pa'i ltas so de'i phyir na khyod ni/ /phongs skyob kyi lha mo sgrol ma'i grangs su bgrang bya'o zhes dbugs dbyung bar mdzad do/ /btsun mo de la gzhal bya'i dpe med
brgyan sgyu ma'i rnam 'phrul lta bu'i sku yi khang par ye shes spyi'i/ /mngal gyi rgya la srid pa gsum po rngon para byas pa'i/ /bde chen rnam par mi rtog pa skyes pa'i
mthus 'jigs nas/ /sems can thams cad sdug bsngal skyed pa'i rgyu dang kun 'byung bcas par thams cad dbyings su zhi bar gyur to/ /sgrib pa'i mig can rnams dang lhan cig
tu/ /mi gnas pa'i byams ma'i spyan zur 'jam po de yis/ /me long ngos ltar dngas pa lto ba'i nang / /ma 'ongs pa ste bkres pa med par phyogs bcu'i gdan gsum gyi dkyil 'khor
te tshang bar

mthong zhing / /dngos po dang bag la nyal ngang gis 'dzings pa yi/ /mtshan ma ngan pa 'khrug pa'i tshogs ma lus pa de rnams/ /so sor nub para phyed pa'i mgyogs rtsal 'gran
par gyur pa la/ /srid zhi'i gad mo 'byor pa phun sum tshogs pa'i gnas nas dgod pa bzhin du dge mtshan mtha' dag rgyas par gyur to/ /'gro ba phal pa rnams kyi spyod yul du
ma gyur pa'i 'dod yon gyi khyad par/ /byang chub sems dpa' chen po'i nyer 'tsho ruu gyur pa/ /sngon bsags longs spyod padma'i zil mngar gyi/ /nying khu tshangs pa'i 'jig
rten gyi gnas su rnyog par 'phags so/ /de nyid lhums na zhugs pa la srung ba rgyan gyi 'khor lo'i lha/ /don dam bden pa'i dam tshig gi mkhan po yi sa bcu dang ldan pa de/
/zag pa med pa'i ye shes kyi mtshon gyi lam du dgra bgegs ma rungs pa mtha' dag nges par te log par 'dren pa thams cad kyang dus de nyid du tshe'i 'jug pa btul nas de ma
thag rnam par 'gro bas na/ /bi nA ya ka grol ba'i gdengs yang thob bo/ /chos kyi snang ba gcig min brgya ru brdol bar 'dod pa'i/ /'jig rten gyi mig gcig gyur pa dam pa'i
nyi ma 'char ba'i snga ltas kyi/ /tho rangs bsam pa'i 'od zer ljang gu nas brtsams te/ /rim gyis legs pa'i yon tan kun nas dkar ba brtsams pa bzhin no/ /yang dag lam du
chud pa'i snying gi stobs chen po/ /sems can kun la phan pa nye ring med pa snyoms pa'i mdzod du gyur pa de nyid 'khrungs pa'i sngon du/ /nyi tshe ba'i chu skyes phal gyi
skye gnas las/ /'das pa'i u dum wa ra'i me tog 'dzum gyis bsu/ /nyi zla skar tshogs rgyas pa'i phreng ba yis/ /thog ma med nas rtsol ba'i don chen po/ /da res rab tu grub
pa nyon mongs pa yis mi gzir ba'i/ /ya mtshan chog shes med pa'i gnas la btags pa bzhin du mi g.yo bar gnas so/ /phyi rol 'byung ba thams cad kyang bag yod pa bzhin du/
/zhi ba'i gnas skabs bsten pa 'byung ba'i lha mo rnams kyang / /sdig pa 'dor ba dang srid pa las yongs su 'das pa'i/ /mchog gi dngos grub 'thu bar bya ba'i phyir du rgu
ba'i phyag gis mchod/ /rten 'brel yan lag bcu gnyis kyi srid pa'i 'khor lo ni/ /dus rtag par 'tsho ba'i rig byed la mkhas pa'i

bdud kyi tshogs rnams/ /dga' ba'i rgyal mtshan gyi cig shos dgos pa'i rgyal mtshan chena po'i/ /'dar ba dang g.yo ba'i 'jigs pa de lta bu mthong nas/ /me tog gi gzhu yi dkyil
'khor yongs su rdzogs pa ru/ /bdungs pa'i rgyud las 'phos pa'i mda' lnga yi ni myos byed dang / 'dar byed dang / rmongs byed dang / skems byed dang / 'chi byed dang lnga
po de/ /mtshon gyi bskal pa dar yang sa 'dir de ring / /kye hud ces smre sngags 'don cing ltas kyi mtshan ma shin tu 'khrug 'di ci zhig /'khor ba'i snying po 'thung don
yid skyes 'dod lha nga'i/ /dpung pa'i stobs dug gsum nag por 'bab pa'i grib ma stug po 'di ni/ /tsha zer can min pa'i mi yi nyi ma gcig /mi ring bar skyes pa'i 'od kyis
'tshig par cis ma gyur te 'gyur bar nges so/ /dngos po thams cad 'jig pa dang mi 'jig pa'i/ /byed pa po stong pa'i shes rab can 'di sus kyang mi thub pa tsam du zad/ /de
yang snying rje ba'i rang bzhin thabs kyi bdag nyid du/ /dpa' bar 'gro bas bcom pa la yun ring ba min lo/ /de nas chu khams dri med las 'khrungs pa'i/ /rtag tu ngo mtshar
bgyid pa bgrang gzhi ste lo'i phul/ /'jig rten dge byed kyi lo de nga bo pa'i/ /dpyid zla ra ba'i rang zhal bstan par gyur pa'i dus la/ /'gro ba rnams la rjes su chags
pas dmar ba'i phyogs lhung gi /dus ni shin tu dga' ba gsum pa 'khyil pa ste nye drug gi dus/ /nam mkha'i rna ba ste gza' zla ba yis kyang gtam snyan po de/ /rgyu skar mon
dre'i khrir 'dzegs nas nyen pa bzhin du gyur pa'i dus la/ /srid dang zhi ba'i mtha' chen gnyis 'gongs par nus pa'i/ /rgyal ba'i bstan pa nyin mor byed pa la dper mtshon
pa'i phyir nges bstan gyi rgyan/ /'od stong rtse dga'i ri ste shar ri las dang po ru/ /shar ba de'i tshe rdo rje snying po'i sku de nyid bltams par gyur to/ /rig pa 'bum
las 'ongs pa'i blo gros kyi/ /rgyal dang shis pa mngon brjod der dri ma/ /gdod nas bral yang sbyang gzhi sems can gyi las dang nyon mongs pa'i dri ma kun/ /dag par bya ba'i
phyir gzhon nu de la spos kyi chu bos khrus gsol nas/ /reg bya la 'jam pa'i dpal de shrI'i padma stong phrag tu/ /

brtsegs pa'i gdan gyi rtse la 'khod par mdzad pa de ma thag tu/ /skyes bu chena po dang seng ge'i lta stangs kyi/ /lha mig thogs pa med pas phyogs bzhir gzigs/ /gang tshe nor
gyi blo gros mi zad ma ste sa gzhi 'di yang / /dga' bar g.yo ba'i 'gyur bag drug dang ldan pa'i rgyu de/ /mngon par shes pa'i go 'byed pa la mkhas pa'i mkha' de yang /
/de lta bu'i tshul brjod pa'i sgra dbyangs zab mo ster bar byed la/ /rgya khyon mi chung khams gsum ngos yangs kyi/ /srid pa'i mun pa nag po shin tu phyed par dka' ba'i
mdud pa dam po de/ /bshig par bya ba'i mchog gi 'od bzang bas/ /sa 'og nag po'i klu yang snang ba'i mig thob pa dang ldan no/ /rdul dang khug rna dang du ris 'khyog po'i
zel rnams kyang / /gang de na mi thul zhing phyogs kun gyi dga' ma ni/ /rab tu dngas pa'i dge ba la rab tu btags nas/ /dri ma med pa'i gnas su rang dga'i nyams kyis bskyal
lo/ /rnam mang skye bo'i lag sor gyi yal 'dab rer yang / /dpag bsam 'bras bu 'dod pa gang yin pa rdzogs pa'i longs spyod kyi/ /che ba'i dpal gyi rgyud ldan dang ldan pa
las rol mo'i tshogs/ /chos kyi sdom bzhi ste 'dus byas thams cad mi rtag /zag bcas thams cad sdug bsngal/ chos thams cad bdag med/ mya ngan las 'das pa zhi ba/ ston pa'i
snyan dgu rang 'khrol du 'jo/ /lha klu'i gzhon nu ma mang po'i tshogs rnams kyang mchod pa 'bul ba'i phyir du/ /lag pa'i mtsho skyes 'bad rtsol gyis brel ba'i gdub bu sil
sil gyi/ /bde ba'i ba 'byin pa sgra la dbyangs can mang po zhig /dri za phang 'gro ste dri za'i rgyud mangs bsgreng ba'i glu las snang ba'i lam du snyan par rgyug go /rnga
yab mang du stob pa'i rlung gis sprin pa dum bur bral bar byed la/ /gdugs kyi dkyil 'khor ji snyed pas rgyas pa par bkang ba'i bar snang gi khams phul byung gi rgyan/
/dkar por 'dzum pa mchog gi longs la spyod pa'i sgor/ /mandA ra ba chen po'i me tog gi gad rgyangs bzhad do/ /de'i tshe sgrib pa'i dmag gis gzung ba'i 'gro ba kun/ /rang
rang gi myong bya las kyi rnam par smin pa'i sdug bsngal bsod pa ste med par byed pas na/ /sngon gyi byed po'i ste las kyi dbang du mi 'gro zhing ma song ba'i stobs kyi/
/thams cad bde 'byor la spyod pa'i phrin las thogs pa med pa'i mthu yis 'jig rten 'di brgyan/ /bu rnams yang dag

rdzogs pa yi/ /sangs rgyas stong du rab 'khrungs pa'i/ /bskal pa 'di ni bzang ngo zhes/ /sngon bskal pa mdzes par snang ba la 'jig rten gyi khams rnam par brgyan pa zhes bya
bar pho brang rnam par dag pa can du gling bzhi la 'khor los sgyur ba yul 'khor srung rgyal snyems ma byed/ /de rnams kun gyi yon tan gyi tshogs ma lus pa/ /gcig tu 'dus
pa de nyid sems dpa' 'di'i/ /sa bon la ni dus gsum gyi/ /rgyal ba thams cad song ba'i yab de nges par mtshar mi che'am/ /de skad lha rnams kyi gzugs kyis mkha' yang 'di
dog mor/ /bkang phul byung gi rgyan bas ring zhig rang yul lha gnas su/ /'gro bar ma nus pas so so nas/ /de lta bu'i gtam gyi bdud rtsi zas su byed do/ /de nas thog mtha'
bar gyi dus thams cad dge ba'i/ /slob dpon du gyur pa rje btsun bsod nams rtse mo de yi/ /phang par stobs bcu'i dbang phyug sangs rgyas nyid la/ /rgyal ba'i sras por bod
pa de bzung nas/ /yid srub ste 'dod lha'i g.yul ngo las rgyal ba'i/ /ba dan ltar dkar ba'i 'dzum gyi phreng ba/ /sems can rnams srid pa'i chu gter las pha rol du/ /sgrol
bar byed pa'i mngon du gsal ba bzhin mdzes par bstan te/ /nyon cig ces 'khor 'dus pa rnams la gdams nas rtsod dus 'phrog pa'i dgra bdo gyur cing / /rdzogs ldan sby-in pa'i
rtsa lag chena po/ /'jig rten dang 'jig rten las 'das pa'i snying po'i/ /gzugs can 'di ni 'jig rten gsum gyi mchod pa'i gnas yin la/ /'di la sum cu rtsa gnyis kyi mtshan
dang / /dpe byad brgyad cu rtsa gnyis kyi rnam par bkra ba 'di dag /e ma slad nas 'byon 'gyur gyi rgyal ba rnams kyi/ /dper mdzad pa'i don du 'khrungs sam rab rtog snyam
mo/ /gang de bltams rtsam nyid na shes bya la/ /yod pa'i dge legs ci mchis pa thams cad/ /'bad pa med par lag rtser grub pas na/ /dpal ldan don grub zhes mtshan du gsol
lo/ /srid pa zad pa med pa'i khengs pa khyod ni/ /de nas nam mkha'i mtha' la ma 'dzeg cig /ci'i phyir na skyes bu 'di yi ming gi yi ge'i rnga chen po/ /brdungs ba tsam
gyis 'khor ba 'jigs rung gi nyams rgyan 'jig par 'gyur ba'i phyir ro/ /de'i skur ni reg pa las 'ongs pa'i/ /rdzi rlung 'jam po phog pa tsam na yang / /ma

rig pa'i rtsa ba sbom po dang ldan pa yi/ /ljon pa gyong po rengs pa de dag sgyel ba la nges par rtsub bo 'gal rgyan/ /sde bzhi'i re ba gang yin pa mtha' dag char pa ru/ /'bab
na thar 'dod kyi gang zag sa rangga ste khug rta rnams/ /chos kyi sprin pa nyag gcig la/ /yengs med lta ba'i ngal bas ci zhig bya ste dgos pa med do 'gog rgyan/ /legs
ldan 'gro ba rnams la legs byas kyi tshogs/ /sdug por sbyin pa mang zhing de don la gdung ba med pa/ /bsngags par 'os pa'i ya mtshan shin tu yangs pa 'di yi/ /khor yug gi
khongs su su zhig ma tshud de thams cad tshud/ /'khrul pa med pa'i chos lam bzang po'i srol/ /phye ba'i mthu dang ldan pa'i dpung pas don dam pa/ /phyir mi bzlog pa'i sa
kun ni/ /'khyer bar bzod pa'i pha rol phyin pas ster bar mdzad la/ /kun rtog gi ri mo dang rmi lam la yang / /rnyed par dka' ba 'di ni srid pa spyi yi gtsug gi rgyan du/
/bsam bzhin du byon pa'i yid bzhin gyi nor bu/ /rnam par dag pa'i snying po 'dir gus pas phyag byos shig par bka' stsal to/ /de bzhin bden pa'i nor ldan tshig re la/ /thar
pa'i 'byor pa phun sum tshogs pa 'bum phrag tu 'khyil pa de nyid/ /rna bar drangs pa'i yab dang yum gnyis ni/ /dga' ba'i nang du zhugs gyur te/ /gzhon nu tshes gcig zla
ba nas/ /dkar po'i phyogs su lhungs pa de'i/ /dkyil 'khor gang bar brtsam par bya ba la/ /yar gyi ngo chen phyar bas bkur bar byas so/ /skabs der dgun gsum srin mo khros
pa yi/ /kha rlangs rlung dmar g.yengs pa'i nad chen las/ /thar pa dpyid kyi bu mo utpa la'i/ /mig yangs ma de kun dga'i rtse dgar byung / /rin chen 'dab gser gyi padma
brgya'i khams kyis rkang pa drug pa'i/ /tshogs kyang gser du snang ba rab tu 'byams pas/ /rang gi 'od du rloms la dregs pa'i sgras/ /ge sar rdul rnyed 'thor ba'i bla re
bres/ /bud med mdzes ma'i kha'i chang gis ba ku la'i me tog kha 'byed pa rtog ge 'bar ba na bshad pa bzhin 'gram pa'i dbang gi chu bo'i chang / /nub pa med pa'i rgyun gyi
ba ku la'i/ /me tog gol ba'i byed pa de mthong

nas/ /nyi zla gnyis phyogs lhung gi rtsod pa med pa'i bgyi ba dal bur 'khor ba bzhin no/ /gzhan la phan pa 'dod pa'i mu tig gi /'khri shing dpyid kyi dus su mngon par mtho
ba dang / /nges par legs pa'i cho ga bstar ma thag tu/ /lang tsho ma rnams nga rgyal gyi sdig pa las bsgral te dud pa'i sems dang ldan par gyur to/ /me tog tsam pa ka 'dab
rlung gis rnam par bskyod pa'i/ /rdul mang po kha ba rab tu 'bar 'dra ba'i char gyis/ /gos pa'i gnyis kyi skyes rnams ni 'phur 'dod kyi lus/ /lci ba'i gshog rlabs sprugs
pa'i sgra dag la/ /ri dwags gzhon nu ma rnams skrag pa'i mig /g.yo ba'i zer ma nags kyi rgyan nyid du/ /skad cig mtha' can mdzes par 'god bzhin du/ /'jig med seng ge'i
bsam pa gang la yang 'jigs pa med cing tshul de lta bu bzhad gad kyi gnas su rgyug /tsU'u ta'i shing gis thabs shes zung du 'jug pa yi/ /mi phyed pa'i phyag rgya mchog gis
bslab pa la/ /yongs su 'dris pa dang de bzhin mkhas para byas pa las/ /byung ba'i rig pas bde ba chen po za ba ste longs spyod pa'o/ /rgya chen grags pa dkar dang bsngags
'os lhan cig skyes pa'i snying rje la/ /dga' ba bcu drug rdzogs pa'i ri bong can ltar nyams su bde ba'i dung / /chung ngu y-is kyang 'khor ba'i chu srin 'jigs pa'i dgra
bo bcom pa'i rgyal thabs brten pa can/ /bkra shis gter gyis 'gro rnams bsrung ba la legs pa'i sgra yi 'byung gnas so/ /'jam dbyangs mi'i srid pa 'dzin pa sa skya paNDi
ta kun dga' rgyal mtshan dpal bzang po'i rtogs pa brjod pa bskal pa bzang po'i legs lam las/ lhums zhugs dang bltams pa'i sarga de gnyis pa'o// //gzhon nur gyur kyang byang
chub sems dpa' chen po yi/ /ngo mtshar gyi spyod pas mdzes pa rang dang lhan cig tu skyes pa'i mthu'i/ /grags pa dkar po ring du 'phro ba de phyogs kyi dpal mo'i rna rgyan
du bkod pa dang / /mtshungs par yon tan thams cad gsal bar byed pa dam pa'i me long 'dzin/ /gzhan don la 'jug pa'i snying stobs shin tu yangs pa'i rgya mtsho che las
legs par skyes pa'i bu/ /rang bzhin gyis dkar zhing

'phel 'grib med kyang nag phyogs dri ma can gyis ma mthong tshe/ /bdud rtsi'i zer dkar dbab ba'i slad du cha shas gang bar brtsams pa thog ma'i zla ba de/ /tshes pa kho nas
'jig rten du ni mtshungs pa med pa'i legs byas kyi 'jug pa dang po'i pho nya yin no/ /de ltar rgyal ba'i myu gu gzhon nu/ /gsar pa las kyang gsar pa'i dpal de gang / /lang
tsho dar ba'i thabs tshul bye ba brgya'i/ /sgor zhugs te ma mas bskyed bsrengs pa'i tshe/ /rigs mchog ka la ping ka yi/ /phru gu sgo nga'i dus nyid nas/ /mgrin pa'i longs
las ga ma'i ka'i glang po'i nga ro'i rgyud/ /rgyud ldan stong gi glu len par nus pa ji bzhin du/ /sngon gyi skye ba mang po'i bag chags kyi tshe 'di la ngag smra ba'i/
/'jigs pa med pa'i mthu dang ldan pa'i legs sbyar gyi skad/ /spobs par zil gyis mi non pa smra ba'i sgra lce'i sgra skad du ma'i/ /yi ge nges par rtogs par dka' ba rnams
rang grol du rgyu ba dang / /dam pa'i rtse dga' dgod pa dang 'dra ba'i/ /sen mo'i kha ris kyi 'od zer gyis/ /bdud kyi tshong la mun pa spro bar mi 'os pa'i rgyu'i rkyen
byed pa'i/ /mdzub rtse dbyangs can pir de yis/ /rgya gar yi ge'i ris du ma'i/ /A li dang kA li'i phreng ba yi/ /do shal tshar du dngar ba zhig /nor 'dzin gyi dpal mo'i rgyan
du bris so/ /de'i tshe yum gyi bsam pa la byed po te tshangs pa rna ba brgyad pas kyang / /thos pa dang shes par dka' zhing gang zag gzhan gyi blo yi/ /spyod yul las
'das 'di ni ci zhig yin snyam du/ /sems te the tshom 'phyang mo yug tu gyur bzhin du yum de nyid/ /mngon par phyogs nas de lta bu'i/ /tshul de dam pa rigs brgya'i bdag /rje
btsun grags pa'i rgyal mtshan la gsol zhing / /spyan drangs la mdun sa der de bstan no/ /gzhon nu des ming dang tshig gi gad mo'i cang te'u/ /yangs por 'khrol ba'i skye
gnas kyi rtsa ba can/ /yi ge dbyangs dang gsal byed kyi sgra yi zlos bu'i gar kun gyi rna bar snyan pa/ /ldab ldib med par sgra shin tu dag pa ldan par rdo rje'i ljags
kyis bsgyur zhing bklags par mdzad nas/ /yig 'bru rer yang chos rnams kun/ /skye med lha yi sa bon du/ /sangs rgyas gsungs las 'khrungs pa yi/ /snang brnyan mchog tu gzigs
nas

de la/ /blo mig ldongs rnams rkang pa'i rdul gyis/ /reg pa'i sdig pa rjes su 'brel bar dogs nas/ /dus gsum gyi las 'bras gsal ba'i me long nyid/ /'dzin pa'i blang dor la mkhas
pa'i dpung pas bsubs par mdzad pa/ /de dag gzigs pa'i mod la rdo rje 'dzin pa'i gtsora/ /grags pa'i rgyal mtshan chen po thub bstan khang bzang gi rtser/ /mngon par mtho
ba dang nges par mdzes de nyid thugs spro bas mguu bar gyur te/ /ya mtshan de lta bu'i spyod tshul gyis drangs pas ring zhig spyan mi 'dzums ste g.yo ba med par gzigs
so/ /de nas tshems phreng 'od zer thig pa'i rlabs/ /rnam par g.yo bas mun pa ting nge 'dzin gyi yon tan gyi rgyan bkru ba'i chos su gyur pa des/ /snang ba thams cad dkar
por bsgyur ba bzhin duu mdzad nas/ /srid pa ngal gsor byed pa'i 'di skad bka' stsal pa/ /gzhon nu 'di yi spyod pa'i mtha' tshol bar/ /nam mkha' rang gi lang tsho sngon po
ru/ /song song gi bar du stong pa'i mthar 'khyams yang / /rnyed par ma gyur pa de'i phyir na su yis tshol bar spobs te mi spobs so/ /chu srin 'byung gnas te rgya mtsho'i
chu ni khyor bas bcus pas zad pa dang / /sa 'dzin dbang po ste ri rab chags pa'i phra rab kyi rdul/ /ji tsam yod pa yang grangs kyi mtha' rdzogs par shin tu nus so/ /des
kyang byang chen spyod pa'i tshad 'di mi rtogs pas/ /'on kyang gzhon nu de yi spyod tshul bu ram shing gi /rang bzhin can de'i mngar ba'i yon tan gyi cha shas kyi/ /zegs
ma phra mo re la yang mchog gi ro dang / /ldan pa'i rkang 'thung nga de sems kyi skal bas thob pa yin no/ /'khor ba thog ma med pa'i dus nas dkar ba dang nag pa yi/ /las
rnams bzang ngan gyi 'bras bur brtsad pa'i the tshom chena po/ /'ching ba brgya yis 'brid la don dam pa'i nges pa nyid/ /ster ba la shin tu mkhas pa 'di ni dag pa'i rnam
smin kho na las skyes pa yin no/ /nyi ma zla bas nyin mtshan re mos su/ /nor bu'i sgron ma stong phrag sbar byas te/ /gling bzhi lan cig min par nyul ba yi/ /mgron gyi
phul du rnyed rab rtog gi rgyan pa 'di cig grang / /rmongs pa'i mun 'phrog 'od dkar rma med pa'i/

/mu tig 'gro ba'i rgyan gyi mchog 'di nyid/ /skyed byed te dri tshor ba tsam gyis glang po phal pa rnams 'bros par byed pa glang po che'i dbang po 'ga' zhig gi mgo bo'i klad
pa'am mche ba'i nang nas gha dza mu tig gi mchog 'byung bar bshad pa'i spos kyi glang po dam ma kye/ /phul byung mtshar ba'i yul du khyod bsngags so/ /de lta bu'i tshul
brjod pa dang lhan cig tu lha yi lam/ /gang ba'i e ma bde 'gro mtho ris kyi lha dang gdengs can dbang po klu dang / /mi'am ci'i mgon po la sogs dregs pa can rnams kyang
rang rang gi /rdzas dang mthun par mchod pa'i sprin dpag tu med pa sna 'dzings pas mchod par byas so/ /mthar phyin drug gis ma mas bskyed bsrings gzhon nu'i sku can karti
ka /skye 'gro'i bsod nams mtha' ni yangs pa'i rma bya'i dpung rtser 'dzegs tsam nas/ /'khor ba bsrubs pa'i snying po las byung 'khrul pa'i rang bzhin sngon gyi lha'i/ /srog
'phrog gangs ri'i sras mos byin pa'i sha za'i mdung gi dpal de mdzes gzhon nu karti ka ni dbang phyug dang smin drug gi bu yin la/ des lha'i dmag dpon byas te/ lha min
dang 'thab pa'i dus su gangs ri'i sras mo u ma la sha za'i mdung thung blangs nas sngon gyi lha zhes pa lha min gyi dpung tshogs bcom zhing pham par byas so zhes rig byed
kyi gtam rgyud las bshad pa dang sbyar ba'o/ /'di na dregs myos rgan po'i blos/ /spyod pa'i yul gyis dpag dka' ba/ /'phags yul dang bod dang bod chung ba mnga' ris dbus
gtsang chen po mdo khams zhes por/ /grags pa'i yi ge'i rig byed mang po la/ /sngon du goms par gyur las skye ba 'dir/ /bslab pa'i yul las 'das nyid kyi/ /chos rnams thams
cad yi ge yi/ /mthas gang rdzogs par byed pa bzhin du mkhyen no/ /yi ge 'bru ldan re brjod pa'i/ /dbyangs gcig la yang chos kyi sgo/ /brgyad khrir 'jug pa'i sgra snyan
no/ /gdul bya'i khams dang dbang por 'tshams/ /gzhon nu gang gi sems ni dri med par/ /byas pa'i 'gro ba mtha' yas pa/ /thar pa'i gzhal yas khang nang du/ /'jug pa'i gom
pa 'dor bas brel/ /de nyid phyir na las kun gyi/ /byed po tshangs pa chen po yang / /rang gi shes byar bshung ba ste smad bzhin du/ /oM yig tshangs pa oM yig gi gzugs su
brdzu ba'i gnas skabs

la rnam pa gzhan du byas pas rab rtog gi rgyan/ tsam gyi zol la gnas/ /rtsis kyi rig byed dang po nas/ /kun khyab lhas rtsen nam mkha'i dga' ma yi/ /mig zur ring pos mthong
ba zhes nam mkha'i mtha' gtugs pa'i rdul/ /phra rab la yang 'jug pa'i grangs mthar phyin/ /rtsis chen dang thor tshugs dang gom pa'i stabs/ /glang chen gnyar ba zhon pa
dang lcags kyi yis/ /mdun du bsgyur ba dang phyir bsgyur zhing / /ral gri'i 'khrul 'khor dang zhags pas gdab pa dang / /rta rgod rangs su mi ster zhing 'dul ba dang / /'phong
skyen ni rgyang ring du phog pa/ mi 'chor bar phog pa/ tshabs che bar phog pa/ gnad du phog pa/ sgra grag par phog pa ste lnga sna byang ba'i mda' dang / /mchongs pa
dang gyad kyi 'dzing stangs dang / /mgyogs rtsal drag pos che ba'i bang dang / /bgrod par dka' ba'i chu chen la/ /ngang pa'i rgyal po'i khegs pa 'joms par nus pa'i rgyal
dang / brgal ba dang / /shing rta gnam ru gzhuu dang nyag phran gyi mda' la sogs pa'i/ /bzo dang g.yul 'gyed pa'i stobs 'chang ba dang / /rgyud dang pags pa dang bu ga las/
/'ongs pa'i sgra dang sil snyan gyi skad/ /rnam pa bzhi las gyes pa'i rol mo'i sgra/ /bco brgyad grangs su nges par mkhas so/ /dbyangs bdun ni bar ma/ drang srong / sa
'dzin/ drug ldan/ lnga ba/ blo gsal/ 'khor nyan sogs/ grangs su bgrang ba yi/ /tshad kyis gzhal bya las 'das pa'i/ /glu dang dbyangs ni thams cad kyi/ /dkyil 'khor yongs
su rdzogs pa'i bdag nyid/ /'jig rten na bsngags par 'os pa'i dngos po'i tshogs ci mchis pa thams cad/ /yang dag par 'dus pa'i rang gzugs kyi shel/ /rmad du byung ba de
ni yid bzhin 'dod dgur bsgyur ba'i khams/ /'jigs med gar sgeg pa/ dpa' ba/ mi sdug pa/ drag shul/ bzhad gad/ 'jigs su rung ba/ snying rje/ rngams pa/ zhi ba rnams te gang
la gang 'dul du/ dgu'i nyams dang ldan/ /gzhan yang rig pa'i sgo mtha' yas/ /sngon rabs dang sngon byung dang / mchod sbyin/ srid srung / nges brjod/ snyan tshig ste/ rig
byed bzhi/ /mig 'phrul gyi cho ga dang rmi lam gyi dpyad dang / /lung bstan dang nges tshig dang nga ro bsgyur ba dang / /skyes pa dang bud med dang glang po dang rta'i/
/mtshan nyid dang bya dang ri dgas kyi/ /skad la sogs

rtag par bya ba'i dngos po de rnams gang yin pa thams cad la/ /mngon par shes pa yang dag par rgyu'o/ /'khrul par spyod pa'i mtshang brtol ba'i/ /bzhad gad kun rdzob bden pa'i
gtam/ /bsgrags pa tsam gyis ngo tsha nas/ /'gro ba zag med dbyings su yib rab rtog gi rgyan/ /mdor na sdig pa'i chos thams cad/ /rtul phod 'jig rten khams kyi lha dang
mi'i/ /spyod pa'i yul las khyad par du/ /'phags pa'i sgyu rtsal rtse 'jos rab tu brgyan pa'o/ /srid zhi na ci mchis pa'i dngos po'i ngo bo mtha' dag chad dang rang bzhin
dang bcas pa/ /ma lus pa nam mkha'i 'dam gyis gzhal bya min pa gang yang med do/ /de bzhin du shes bya'i thig las drangs pa'i chos kyi gnas thams cad/ /rgyal sras rnams
kyi longs la spyod pa'i yul du che ba yin te/ de dag gis mi slob pa'am longs mi spyod pa'i gnas ni gang la yang med do/ /'jam dbyangs mi'i srid pa 'dzin pa sa skya paNDi
ta kun dga' rgyal mtshan dpal bzang po'i rtogs pa brjod pa bskal pa bzang po'i legs lam las/ gzhon nu rol rtsed dus kyi sarga de gsum pa'o// //gdod nas spangs pa dang rtogs
pa phun sum tshogs par rdzogs la khengs par 'dzin pa'i mtshan ma med/ /yang ni legs pa'i yon tan kun sdud pa'i  spyod tshul dam pa la ni rtag tu dga'/ /chu gter chu yi
phung pos che bar gang ba de rlabs kyi ku co ngang gi dal/ /da dung nyal 'gro yang ye der 'bab cing gting dpag dka' ba'i mtsho 'jings zab zla bo'i dngos po'i dpe rgyan/
/sems can kun gyi bde gshegs snying po'i nor bu/ /'khor ba'i rgya mtshor stor ba de tshol ba'i slad du/ /mgon po zur phud lnga pa 'jam dbyangs rang nyid 'ongs para byas
pa de ni/ /'gro ba 'di'i bsod nams lag pas gzung ba gang / /'phags pa'i rigs kyi thig le de ni slob pa'i lam las/ /'das pa'i ye shes kyi slob dpon gcig pu pa/ /dug gsum gyi
dri ma gsum bral mkha' la mkha' las rang / /gzhan pa'i re kha 'di zhes ji ltar bri/ /'on kyang 'gro ba'i don la dran bzhin shes

bzhin du/ /skye ba'i srid pa bzung ste grib bsil rtag tu zlos pa'i shing / /mchog gi longs spyod grogs dag gsar pa'i dpyid kyi/ /dpal mo'i rol sgeg 'dzum la rnam par spro/
/ma rig pa yi rtsa ba sbom po ni/ /mchod pa sna tshogs las kyi yal ga can/ /gcod par byed la rno ba'i mtshon cha mchog /thos bsam sgom pas brdar ba'i sta re rtsub/ /de yang
dang por dge ba thos pa'i rgyun/ /kun rdzob don dam gyi bden gnyis so sor ston pa rna bar nyal/ /de las gang gi rjes su 'brel ba'i chos ma lus/ /rmi lam gyi phreng ba
dang 'grogs pa bzhin rten med stong pa nyid kyi ri mor gzigs/ /rgyal rnams mgur gyi bum pa bzang po cig car du/ /sdebs pa drang don dang nges pa'i don gyi lam yangs po/ /dam
pa'i bzhed srol gyi shing rta chen po rnams kyis phye ba'i bcud thams cad/ /rnam dpyod kyi snyim pas blangs par mdzad pa 'di skad thos te/ /de yang legs par byas pa'i
zhing sa las 'khrungs pa'i/ /gzhon nu de'i khyad par ni rgyal ba'i myu gu thog mar yang / /'bras bu thos pa'i g.yur za ba/ /'dzin pa la shin tu rings pa nyid du gyur te/
/mkha' dbyings chos thams cad kyi 'byung ba'i gnas shes rab kyi bdag nyid dang / /rdo rje zla ba thabs kyi bdag nyid dbyer med gcig tu sbyor bas/ /byang chen skye ba'i rabs
spel ba la yongs su mkhas pa/ /yab gcig dpal chen 'od po des/ /yang dag pa'i snying po mchog gi dkyil 'khor gyi mgon po/ /dges pa rdo rje lha dgu pa/ /rnal 'byor dbang
phyug bi rU pas/ /gsal bar bshad pa zab mo'i lam/ /mi nub dbang gi chu bo dang / /bskyed pa'i rim pa'i rnal 'byor gyi/ /yan lag drug pa'i cho ga dang / /rab tu gnas dang
sbyin sreg tshul/ /sum cu rtsa bdun mkha' 'gro ma'i/ /dra ba sdom pa'i 'khor lo'i dbang / /slob dpon chen po lo yi pa/ /de bzhin dril bu pa yi srol/ /bla ma bsten thabs
lnga bcu pa/ /rtsa ba'i ltung ba bcu bzhi'i sdom/ /byang chub sems dpa'i sdom pa yi/ /rnam par

gzhag pa nyi shu pa/ /'jam dbyangs 'jig rten dbang phyug dang / /gsang ba'i bdag po mi g.yo ba/ /phyag rdor mdo lugs brtag pa'i skor/ /'jigs brgyad las sgrol rgyal ba'i yum/
/rnam par rgyal ma 'od zer can/ /rdo rje rnam par 'joms sogs kyi/ /byin rlabs rgyun dang gso ba rig /gzhung dang man ngag bcas te stsal/ /rdo rje nam mkha'i dkyil gyi snying
dang ldan pa'i/ /stobs su khyer pa'i ye shes kyi ros bda' ba/ /gsang chen rdo rje theg pa'i shing rta mkhan po/ /rje btsun grags pa rgyal mtshan la btud de/ /spang
bya'i dgra bo rnams mngon par bcom zin yang gdul bya rnams kha drang ba'i phyir du rnam pa 'dir/ /bde bar gshegs pa'i bstan pa la rab tu 'byung bar dgongs te/ /sdig pa'i
rtsa bzhi nye bara bcad de dge bsnyen gyi rten can bsgrub par mdzad nas/ /kun dga' rgyal mtshan zhes par mtshan du btags so/ /dpal ldan rgyud kyi sgo chen bya spyod rnal
'byor rnal 'byor bla med dang bzhi po/ /de las 'ongs pa'i smin byed dbang / /rigs gtad rjes su gnang ba sogs/ /ma 'dres yongs su legs gsan nas/ /legs ldan 'dod chags can
dbang phyug chen po yi/ /ring lugs snying la dam gzung ste/ /'dod pa la chags pa'i bde ba thar pa'i lam/ /dam pa'i don du smra ba dang / /pho mo'i dbang po gnyis kyi sbyor
ba kho na yi/ /bde bas te dbang po gnyis sbyor gyis tshim pa'i chags pa dang ldan tshim pa'i gdul bya rnams la/ /legs par gsung pa rang rig pa'i dag pa/ lha so so'i dag
pa/ de kho na nyid kyi dag pa ste/ dag pa gsum gyi dngos/ /rigs lnga he ru ka'i rigs te rigs chen drug gi nges pa can/ /thabs dang de bzhin shes rab dang / /zung du 'jug
pa rgyud sde'i dpyid du gyur pa/ /rnal 'byor bla na med pa yi/ /tshul chen theg pa'i snying po gang / /rtsa ba brtag pa gnyis pa'i rgyud/ /thun mong dang thun mong ma yin
pa'i/ /bshad pa'i rgyud chen sampu Ta/ /rdo rje gur te man ngag srol/ /phyi ma phyag chen thig le dang / /phyi ma'i phyi ma ye shes snying / /ye shes

thig le grub pa ni/ /nges par bstan pa snying po'i rgyud/ /'bras bu'i rgyud gyur de kho na'i/ /sgron ma zhes bya'i yan lag bcas/ /rnyog med a ra li yi rgyud/ /debazhin ri gi
a ra li/ /rdo rje a ra li rnams kyang / /man ngag dgongs 'grel du mar bcas/ /brtag gnyis 'grel pa ku mu mi thub zla bas mdzad pa ti/ /yang des mdzad pa'i dkyil chog bzang
po yongs gzung dang / /yab dang bdag med lha mo yi/ /sgrub thabs gtum mo'i 'grel chung sogs/ /gtso bo dang phal pa'i bstan bcos bcu dgu dang / /mtsho skyes rdo rjes mdzad
pa Dombi lugs kyi bshad srol dang / /rtsa rgyud 'grel pa padmo can/ /mtshon cha can gyi sgrub pa'i thabs/ /de bzhin dkyil 'khor cho ga sogs/ /sde tshan bdun te slob dpon
mtsho skyes lugs/ /srol chen gnyis de'i don 'grel ba'i/ /rdo rje gur gyi bshad sbyar dang / /rigs bsdus mkha' 'gro'i sgrub thabs nyid/ /rtsa yi mngon rtogs che chung
sogs/ /'brel pa brgyad bcas sbyor ba'i phreng / /sgrub thabs de nyid gsal ba sogs/ /chos phran bco lnga'i bdag nyid de/ /slob dpon dam tshig rdo rje'i lugs/ /jo bo nA ro
ta pa yis/ /lho brag mar pa la gdams pa'i/ /rdo rje gur dang de bzhin du/ /brtag pa gnyis pa'i bshad srol dang / /khyad par rgyud sde'i snying po srid dang zhi ba'i mtha'
la mi gnas rdo rje'i tshig la nyal ba'i chos/ /rgyu dang lam dang drug pa 'bras bu'i smin byed dbang gi chu bo che gang nub pa med pa'i rgyun/ /brgyud pa rin chen bar ma
chad pa'i byin rlabs yangs ldan gdams pa'i gnad kyi sarga phyir ma log /lam mchog rin chen 'di la mos pa thob nas gang zag gang zhig gzhan gyi man ngag gis mi khugs/ /de
yang dang por kha sbyor yan lag bdun yongs rdzogs pa/ kha sbyor/ bde ba chen po/ rang bzhin med pa/ snying rjes gang ba/ rgyun mi chad pa/ 'gog pa med pa'i yan lag ste 
dang / ldan pa'i khyab bdag sku des legs par gsungs pa'i bka' tshad ma/ /nyan pa po ste 'phags chen

dag dang mkhas dang grub pa rnams kyi dgongs don 'khrul med bstan pa'i chos tshad ma/ /dkyil 'khor chen po'i 'khor lo'i mgon dang dbyer med pa yi rdo rje'i slob dpon mtshan
nyid kun dang ldan tshad ma/ /rig pa 'dzin pa'i dbang phyug rnams kyi thun mong mchog gi dngos po thob pa 'di ni nyams myong tshad ma'o/ /sbyang gzhi khyad par lus mchog
rtsa dang yi ge rnam dkar dngas ma ye shes rlung gi dkyil 'khor che/ /sbyong byed dbang bzhi dang ni snang dang stong pa zung 'jug chen po'i ngo bo nyid sogs lta ba bzhi/
/'khor dang mya ngan 'das pa dbyer med la sogs rjes thob grub pa'i mtha' chen bzhi yi nges pa can/ /sbyangs 'bras sprul pa longs spyod rdzogs dang chos dang bzhi pa ngo
bo nyid sku tshe 'dir sbyin pa'i thabs/ /gsung ngag lam dang 'bras bur bcas/ /ring brgyud las 'ongs gdams pa'i tshogs/ /zab rgyas du ma dang nye brgyud/ /ches zab shin tu
nye ba'i brgyud/ /brda yi chos kun mtshon byed sogs/ /brjod bya rjod byed zab mo'i gnad/ /gzhan dang thun mong ma yin pa'i/ /snyan nas brgyud pa du ma dang / /rtog rtse
bas mdzad pa'i bsam mi khyab dang mar me'i rtse/ /phyag rgya gtum mos lam rdzogs pa/ /rtsa thig rlung gsum yon po srong / /mchod rten drung du sems thag bcad/ /phyag rgya
chen po yi ge med/ /lhan cig skyes par grub pa dang / /gzhan yang phra mo nyi shu lnga/ /'chi med grub pa'i gdams pa che/ /mdo rgyud bsre dang lus 'khrugs dang / /gdon
dang ting 'dzin bar chad sel/ /gnyug ma dran gsal sdug bsngal gsum 'du byed kyi sdug bsngal dang / 'gyur ba'i sdug bsngal dang / sdug bsngal gyi sdug bsngal rnams/ /sel bar
byed pa'i chos tshul dang / /rdo rje bla ma seng ge sgra/ /birU pakSha'i tshe sgrub dang / /slob ma phal che ba la mi gnang ba'i/ /zab mo'i gser chos bcu gsum dang / /gnyis
med kye yi rdo rje'i lugs/ /sor sdud bsam gtan srog rtsol dang / /'dzin pa rjes dran ting 'dzin khrid/ /dus kyi 'khor lo 'grel

par bcas/ /bya spyod rnal 'byor rgyud gsum/ rnal 'byorachen po la pha rgyud ma rgyud/ ma'i yang ma bla na med pa gsang mtha' ste/ sgo drug rgyud kyi snying po'i phul/ /'khor
lo sdom pa rtsa ba'i rgyud/ /rdo rje mkha' 'gro mngon 'byung dang / /kun spyod rnal 'byor bzhi kha sbyor/ /phag mo mngon par 'byung ba dang / /mkha' 'gro rgya mtsho'i rgyud
chen po/ /spyod pa'i rdo rje'i chos drug nyid/ /gleng gzhi zhes bya'i sgrub thabs dang / /rdo rje mkha' 'gro'i 'grel pa che/ /slob dpon lU yi pas mdzad pa'i/ /sgrub
thabs la sogs nyi shur bcas/ /la wa pa yi bshad sbyar dang / /dril bu skor gsum gzhung man ngag /indra bhU ti nA ro pa/ /mai tri'i lugs kyi mkha' spyod ma'i/ /zab mo'i gdams
pa ma tshang med/ /mtshan brjod lam 'bras ltar bkral ba/ /snyan brgyud kho nar nges pa dang / /mgon po mngon par 'byung ba'i rgyud/ /rdo rje phur pa yang dag skor/ /ma
rgyud gser gyi char pa dang / /bcom ldan ma hA mA ya yi/ /srol dang 'jam dpal gsang ldan che/ /nA ro'i chos drug lugs gsum dang / /mtha' nges don/ drang don dgongs pa dang
/ ldem dgongs/ sgra ji bzhin pa dang / sgra ji bzhin pa ma yin pa ste/ drug dang spyi don/ yi ge'i don/ sbas don/ mthar thug ste/ tshul bzhis rgyas btab pa'i/ /gsang
ba 'dus pa rtsa ba'i rgyud/ /phyi mar bcas dang kun las btus/ /rigs bzhi'i lha mos zhus pa dang / /rdo rje'i bzlas pa rnam dag rim/ /rang byin brlab dang mngon byang chub/
/zung du 'jug pa'i rim pa'i gzhung / /klu sgrub kyis mdzad pa'i sgrub thabs mdor byas mdo bsre dang / /sgron ma gsal ba bdag byin brlab/ /sems kyi sgrib sbyong spyod bsdus
dang / /rnam gzhag rim pa dkyil 'khor gyi/ /cho ga rdor sems sgrub pa'i thabs/ /slob dpon sangs rgyas ye shes kyis mdzad pa'i 'phags pa 'jam dpal zhal gyi lung / /rdzogs
rim grol ba'i thig le che/ /rdzogs rim kun tu bzang po sogs/ /lung dang 'brel ba'i chos rnams dang / /rgyud 'grel gsang ba

'dus pa'i rgyan/ /slob dpon shAnti pas mdzad pa'i gsang 'dus bshad sbyar snyim pa'i me tog che chung dang / /slob dpon tsi lu pas mdzad pa'i gsang 'dus 'grel pa rin chen ljon
pa'i shing / /dza ya tha ga nas mdzad pa/ /bzhi brgya lnga bcu rtsa 'grel dang / /shAntis mdzad pa'i zhal lung 'grel/ /kun bzang 'grel chen rnam gsum dang / /sman zhabs
kyis mdzad 'grel pa gsum/ /sgrub thabs dngos grub 'byung ba'i gter/ /kha che rin chen rdo rjes mdzad pa'i mi bskyod rdo rje'i sgrub thabs dang / /grub chen a wa dhU tI
pas/ /mdzad pa'i dkyil 'khor cho ga'i rim/ /sa ra ha dang bi rU pa/ /nag po spyod pa tilli pa/ /mai tri tha ga pa sogs kyi/ /rdo rje'i glu sgra do ha dang / /grub pa chen
po sde brgyad po/ /bdag med gsal ba dbang rab byed/ /lta ba ngan sel rtsa 'grel dang / /snying po'i skor ni nyi shu lnga/ /dus kyi bdag po gshin rje mthar byed pa'i/ /dgra
gdong 'jigs gsum rgyud man ngag /bram ze'i slob dpon dpal 'dzin sdes/ /phye ba'i 'grel par bcas pa dang / /gti mug can tshangs dang zhe sdang can khyab 'jug 'dod chags
can nam mkha'i skra can te dbang phyug gyi/ /rkang sen zla ris spyi bor blangs pa'i mod/ /dug gsum rgya mtshor 'phyur ba byang grol nyid/ /thob byed nyer len rgyu ru khas
'che dang / /lag pa'i reg bzung bdud rtsis mdza' pa yis/ /mngon 'dod gsar pa'i gdung ba 'phrog nus pa/ /gang la zhes pa lag bcang gis tshim pa'i chags pa'i gnyen po gsungs
pa rigs mi bskyod pa la sogs pa chen rnam pa lnga'i/ /dbye ba mi phyed phyag rgyas bcings pa can/ /gdod nas lhan cig skyes pa'i dam tshig par/ /ye shes 'khor lo 'du 'bral
med mod kyang / /rnam pa gshegs dang bzhugs pa'i cho ga yis/ /legs lam gnyis pa'i sgo chen rnal 'byor rgyud/ /de nyid 'dus pa kun snying dang / /sangs rgyas gsang ba'i
'grel par bcas/ /cha mthun dpal mchog dang po'i rgyud/ /'grel pa stong phrag nyer lnga lngar pa/ /

rdo rje rtse mo sbyong rgyud dang / /thams cad gsang ba shAnti pa'i/ /'grel bcas rdo rje 'byung ba dang / /khams gsum las ni rnam par rgyal/ /rdor sems 'byung ba che chung
dang / /gtsug dgu rab tu gnas pa'i rgyud/ /kun dga' snying po la sogs pa/ /slob dpon 'jam dpal bshes gnyen gyis/ /mdzad pa'i mtshan brjod 'grel pa gnyis/ /de bzhin sgeg pa
rdo rje yis/ /bshad pa'i sngags don rnam par gzigs/ /'jug pa bcu yi gar mkhan khyab mjug gi /sgyu ma'i ri mo sems la gsal chags pas/ /mi srun zhe sdang 'bar ba'i tsher
ma rtsub/ /thar pa'i them skas 'jam por 'dod pa dang / /phan tshun dgod pa'i 'dzum dkar gcig gis kyang / /'dod bde'i cho ga yongs su rdzogs par byed par te dgod pas tshim
pa'i 'dod chags kyi gnyen par/ /stsal ba phyi nang ting 'dzin cha mnyam du/ /spyod pa de ni sku gsung thugs kyi rigs kyi dbye bas gsum/ /bdag nyid yongs grub lha dang de
las gzhan/ /mdun bskyed kun brtags lha sku rtog pa'i bzor/ /bzhengs pa skal bar mnyam pa'i mdza' na bo'i/ /tshul gyis dngos grub len pa spyod pa'i rgyud/ /rgyal ba rnam
par snang mdzad pa/ /mngon par byang chub pa yi rgyud/ /khro bo'i rgyal po stobs po che/ /de bzhin gsang ba chen po'i rgyud/ /mi g.yo ba yi rgyud gnyis dang / /'jam dpal
rtsa ba'i rgyud chen po/ /khro bo rnam par rgyal sogs kyi/ /rgyud gsum man ngag dang bcas pa/ /'jig rten gtsug lag yangs pa'i mes bo nyid/ /rnam 'dren ston pa nyid du gzung
byas te/ /las nyon rmongs pa'i 'thibs dus mnal ba yang / /legs lam dkar po'i ngo bor 'dod pa dang / /gang gang lta byed yul la snang tsam gyis/ /mngon 'dod nyams su myong
ba ste bltas pas tshim pa'i 'dod chags dang ldan pa'i rigs can la/ /yang dag 'doms pa lus dang ngag kho na'i/ /chos gtsor 'dzin pa'i srol de sgo chen drug nor bu'i rigs/

/lngas rtsen gyi rigs/ /rgyas pa'i rigs te 'jig rten pa'i rigs gsum/ rdo rje'i rigs/ rin chen gyi rigs/ padma'i rigs te 'jig rten las 'das pa'i rigs gsum ste/ rigs kyi dbye
ba'i drug /sgrub po'i gang zag tha mal gnas bzhin du/ /mdun du rang snang lhag pa'i lha de las/ /'jig rten 'jig rten 'das pa'i dngos grub nyid/ /rje 'bangs tshul gyis sdud
pa bya ba'i rgyud/ /bcom ldan 'jam pa'i rdo rje yi/ /rtsa rgyud dpa' bo tshig sgrub dang / /dmod btsugs don yod zhags pa'i rgyud/ /bcu gcig zhal gyi gzungs chen dang /
/rtogs pa brgya pa za ma tog /legs grub dpung bzang rnam 'joms dang / /khang bu brtsegs pa mi pham pa/ /stobs po che dang klu'i rtogs pa/ /rig pa sngags kyi lha mo'i gzungs/
/dri med rnam rgyal gdugs dkar can/ /la sogs gzungs kyi dbye ba ni/ /bzhi bcu rtsa dgu'i grangs ldan pa/ /de nas thun mong rgyud chen po/ /gsang ba spyi rgyud tshe dpag
med/ /bsam gtan phyi ma gser 'od sogs/ /bdun gyis lhag pa'i bcu phrag bzhi/ /lag na rdo rje'i gzungs sgrub thabs/ /mi g.yo ba yi rtogs pa che/ /rdo rje gdan pa'i chos
drug dang / /sgrub thabs brgya rtsa bya ba'i rim/ /gzhan yang lhan skyes sgeg pa dang / /Dombi pa yis phye ba'i srol/ /'dod 'jo'i ma ma bcom ldan ma/ /rigs byed dbang mo
lugs gnyis dang / /'dod pa'i rgyal po'i sgrub tshul gnyis/ /phyi nang gsang ba sbags sgrub bcas/ /tshogs kyi bdag po phyag bcu gnyis/ /phyag drug phyag bzhi phyag gnyis
sogs/ /gzhan la med pa'i khyad chos che/ /thun mong sgrub pas 'bad med du/ /mchog gi dngos grub grags chen yang / /ster byed dmar po skor gsum dang / /dpal mo gser gyi snying
thag can/ /lha mo ti nu nor rgyun ma/ /gang de gnyan gyi lo tsA ba'i/ /khyad chos dbang gi lha gsum dang / /ga ya dha ra'i dzambha la/ /dmar po dang ni nor rgyun ma/
/gzhan mi thub dang gnod sbyin gyi/ /sde dpon rnam

thos sras kyis bskor/ /de nas mdo dang mdo'i rjes 'brel/ /phal chen 'dus pa rin chen tog /gra lnga gser 'od la sogs dang / /sdud pa shes phyir nyer lnga pa/ /klu sgrub kyis
mdzad sems 'grel dang / /rgyal por springs pa rin chen phreng / /rten 'brel gzhung dang bshes spring dang / /bstod tshogs mdo rnams kun las btus/ /dbu ma 'jug pa phung po
lnga'i/ /rab byed smra paNDi ta smr-i tis mdzad pa'i sgo mtshon cha dang / /slob dpon dpa' bos mdzad pa'i skyes rabs phreng ba so bzhi pa/ /spyod 'jug bslab pa kun las
btus/ /tsandra go mi'i slob spring dang / /slob dpon gsang bas byin gyis mdzad pa gzhon nu ma bdun gyi rtogs pa brjod/ /byang chub sems dpa'i lam gyi rim/ /bstod pa'i rnam
grangs du mar bcas/ /slob dpon rta dbyangs kyi mdzad pa'i gso dpyad yan lag brgyad pa dang / /de yi rgyas 'grel kha che zla ba la dga' bas mdzad pa zla ba'i zer/ /sman
gyi mdo lnga dpyad gzhung sogs/ /gso ba rig pa'i gnad ma lus/ /bstan pa rin chen de skyong byed/ /mkha' 'gro ma rdo rje gur gyi srung ma che/ /ga ya dha ra las brgyud pa'i/
/lha lnga dpa' bo gcig pa dang / /ba ri lo tsA'i mgon rkyang dang / /zhu chen gyi ni lo tsA ba/ /rin chen bzang po nas brgyud pa'i/ /rkyang sgrub lcam dral sbags te sgrub/
/de yi dbang dang rjes gnang dang / /cho ga'i rim pa du ma phrag /phyi dang nang dang gsang ba yi/ /man ngag zab mo'i gnad mtha' dag /ta thA ga ta rakShi ta/ /'bum phrag
gsum pa ri sul gyi/ /rnal 'byor ma las nyer brgyud pa'i/ /gnyan mgon gdong bzhi'i chos skor dang / /nag po chen po bya rog gdong / /dkar mo nyi zla'i phreng ba can/
/bdud rgyal dud khrod bdag po sogs/ /chos srung chen po'i skor rnams gsan/ /de ltar rang lo'i mandA ra ba gzhon nu yal 'dab bco lnga'i dus nyid na/ /'khon rigs mkhas dang
grub pa'i dbang phyug rnams kyis legs par bshad

pa'i me tog dkar/ /ting 'dzin sngags dang phyag rgyas smin pa'i mchog gi 'bras bu stug pos yongs dud pa/ /phan dang bde ba'i grib ma'i dum bu re yang srid pa gsum gyi ngal
gsor gyur/ /bcu dgu'i lo lon tshe na dge ba'i bshes/ /mang du thos pa 'dzin rje zhu ston zhes/ /grags pa de las don du gnyer bya'i chos/ /rna ba'i rgyan dam par ni 'di skad
mdza'/ /theg pa chen po rgyud bla ma/ /mngon par rtogs dang mdo sde'i rgyan/ /dbus mtha' rnam par 'byed dang chos/ /chos nyid rnam 'byed 'grel par bcas/ /slob dpon klu
sgrub kyis mdzad pa'i dbu ma rtsa ba'ishes rab dang / /yang des mdzad pa'i rigs pa drug cu pa dang yang de nyid kyis mdzad pa'i stong pa nyid/ /tshigs su bcad pa bdun cu
pa dang / /yang des mdzad pa'i zhib mo rnam par 'thag pa dang / /slob dpon phyogs glang gis mdzad pa'i tshad ma'i bstan bcos kun las btus/ /bslab btus 'grel par bcas pa
dang / /bden pa gnyis dang dbu ma rgyan/ /de las 'phros pa du ma thob/ /de nas bcu phrag gnyis kyi lor/ /'chad rtsod rtsom pas thub pa'i bstan/ /gzugs can bzhin du gso ba
yi/ /gzhon nu mi yi seng ge las/ /dpal ldan chos kyi grags pa'i gzhung / /gsung rab kun la blta ba'i mig /dngos stobs rigs pas phyir rgol gyi/ /lta ngan 'joms pa'i tshig
don dang / /rtag chad mtshan ma spros pa'i ming / /mtha' gnyis bral ba klu sgrub kyi/ /lugs bzang rin chen shing rta che/ /rang stong ston pa rigs pa'i tshogs/ /'jigs bral
zla ba grags pa yis/ /bshad pa'i 'grel chen tshig gsal dang / /rtog ge'i 'khrul 'joms tho ba sogs/ /ngo mtshar yid la ri mor bris/ /mu tig 'dod chags gangs kyi ri'i/ /phreng
ldan nor 'dzin yangs nyang smad par gtsang gi lo ston rdo rje dbang phyug gis brtsigs pa rgyan/ /gong dang bla na med pa yi/ /bkra shis gtsug lag khang chen por/ /bskal
bzang 'di la

grags pa'i rgyal ba stong ste bdun pa rab gsal dbang / /dus gsum gnas gsum kun tu mdzad pa rgyun mi 'chad pa'i phreng dngar ba/ /deng 'dir shAka thub bstan las skyes pa'i skyes
bu gnas lnga rig pa'i srog /'jig dang mi 'jig mngon sum brten pa paN chen shAkya shrI ste/ /rnam 'dren ston pa nyid dang de'i bstan pa/ /gnyis ka'i bdag nyid nyan thos
sde pa bco brgyad grangs kyi zol/ /de las snying po'i char yang yod smra'i sde/ /brtan mkhas gnyis ldan mkhan po chos kyi rje/ /srid las nges par 'byung ba'i tshul khrims
kyi/ /rang gzugs phal gyis mthong min lhun po'i spo/ /bcu gcig yon tan phung pos gzengs mtho ba'i/ /las kyi slob dpon dam pa byang chub 'od/ /mkhan po'i ngag gi 'khor
sgyur snod de la/ /dri tshig dang por smra ba'i bya ma rta/ /phan tshun mtshams sbyor 'chad la mkhas pa'i phul/ /gsang ste ston pa'i slob dpon zhu ston che/ /gzhan yang
grangs kyi nges mtha' rdzogs byed pa'i/ /bcu gsum grangs dang grangs med yon tan gyis/ /brjid pa'i sdom brtson tshogs kyi dkyil 'khor gyis rgya shin tu che ba/ /gnam sa phra
rab dag tu 'god pa'i dbus/ /dge ba'i lang tsho dar bab nyer lnga'i lor/ /nyon mongs pa bzhin skra bcad thub bstan la/ /rab byung rtags can thun mtshams sprin chags kyi/
/lha yi ri bo ltar mdzes bsnyen par rdzogs/ /nyes med phun sum tshogs pa'i dge slong gi /tshul khrims ha ri tsandan dar ba'i dris/ /byang chub 'dod pa'i ri mo 'bras ldan
byed/ /sdig pa'i srog 'phrog legs byas nyer 'tsho bsten/ /kun dga' skyed byed rgyu yi mchog gang gi /ming mtha'i yi ge mkhan po chos kyi rje'i/ /mtshan bzang rjes su mthun
pa shrI yi/ /mngon par dge ba'i mtshan mas shis par gyur/ /de nas de yi zhabs sen me long nang / /rang rang gzugs brnyan zol gyis srid pa gsum/ /dogs pa med par song
tshe

yid srub kyi/ /dpung pas bsrung ba'i yul gyis shin tu phul byung gi rgyan dbul/ /sangs rgyas kun gyi bstan pa yi/ /gnas tshad sa skya paNDi ta gang gis khur khyer ba/ /ljid
ma tshor de da dung yang / /chos tshul rgya mtsho'i pha rol 'gro/ /brda sprod snying po bsdu ba dang / /slob dpon phyogs glang gis mdzad pa'i tshad ma kun las btus pa'i
mdo/ /de don 'grel byed sde bdun gzhung / /slob dpon shes rab 'byung gnas spas pas mdzad pa'i rgyan 'grel stong phrag bco brgyad pa/ /lha yi dbang po'i blo gros dang / /chos
mchog padma'i ngang tshul gyi/ /rnam par dpyod pas phye ba dang / /skad cig che chung gzhan sel dang / /mngon sum brtag pa de las gzhan/ /phyi dang nang dang thun mong
gi /grub pa'i mtha' la grags pa yi/ /rtog ge'i gsang tshig du ma dang / /'dul ba'i rtsa ba so sor thar/ /'od ldan de bzhin lo dri ba/ /tshigs su bcad pa lnga bcu dang /
/de las mched pa rnam mang po/ /snang ba gzugs kyi gzhi/ gtso bo sems kyi gzhi/ 'khor sems byung gi gzhi/ 'dus ma byas rtag pa'i gzhi/ ldan pa ma yin pa 'du byed kyi gzhi
ste shes bya gzhi lnga ston byed mngon pa mdzod/ /rang 'grel bcas dang de'i 'grel bshad/ /blo brtan grags pa'i bshes gnyen sogs/ /tshad ldan mkhas pas mdzad pa'i srol/
/sher phyin mngon par rtogs pa'i rgyan/ /de yi dgongs slob dpon seng ge bzang pos mdzad pa'i 'grel don gsal ba/ /nyi shu pa dang sum cu pa'i/ /rab tu byed pa 'grel par bcas/
/brgyad stong don bsdus dang 'grel pa/ /rnam bshad rigs pa phung po lnga'i/ /rab byed rang bzhin grub pa dang / /sher phyin bdun brgya 'grel par bcas/ /phyi dang nang
dang de bzhin gzhan/ /gcig sbyor dus kyi 'khor lo'i rgyud/ /rigs ldan padma dkar pos mdzad pa'i rgyas 'grel dri ma med pa'i 'od/ /dus kyi 'khor lo rtsa ba'i rgyud kyi dbang
gi bya ba mdor bstan pa/ /sgrub thabs dkyil 'khor las rim dang / /yang pad dkar gyis mdzad pa'i don dam bsnyen pa rdo rje yi/ /rnal 'byor

yan lag drug pa'i khrid/ /khyad par srog rtsol zab mo'i gnad/ /gsang ba 'dus pa klu sgrub lugs/ /rim lnga 'grel chen sgron gsal dang / /dkyil 'khor cho ga nyi shu pa/ /de yi
rjes 'brel chos ji snyed/ /zhal lung sgrub thabs kun tu bzang / /mtshan brjod dus kyi 'khor lo cher/ /bkral ba'i lugs dang dbu ma la/ /dga' bas mdzad pa'i 'grel bshad lugs/
/brtag gnyis rdo rje snying 'grel dang / /bde mchog rtsa rgyud gsang ba pa'i/ /bdag po'i 'grel pa gsal ba dang / /lU yi pa dang dril bu'i skor/ /rnam snang mngon par
byang chub rgyud/ /gur gyi mgon po sgrub pa'i thabs/ /spu gri skor gsum la sogs pa/ /chos kyi rgyal srid rang gir mdzad/ /paN chen de yi 'khor gyi paN phrug dgu'i/ /ya gyal
brda sprod rig pa'i sgra bo ches/ /log smra tshar gcod bal yul paNDi ta/ /sanggha shrIr btud de bstan pa'i chos/ /slob dpon chos kyi grags pas mdzad pa'i tshad ma rnam
'grel dang rtsod rigs/ /zhi ba 'tsho yi 'grel par bcas/ /chos mchog gis mdzad 'grel bshad sogs/ /rtog ge'i gtsug lag grangs mang po/ /sgra rig phyi mo karti ka'i ste gzhon
nu gdong drug pa/ ka lA pa'i gzhung dang slob dpon tsandra go mis mdzad pa'i tsandra pa yi mdo/ /rang bzhin rkyen dang rnam 'gyur gyi/ /byings dang ming sogs sgrub pa'i
mdo/ /dbyug pa can gyi me long dang / /snang ba'i nyi sogs chen po gsum/ /gzhon nu 'byung sogs chung ngu gsum/ /dbyangs can gyi ni mgul rgyan dang / /ye shes me long la
bsngags pa'i/ /br-itta mA la'i sdeb sbyor phreng / /paNDi ta 'chi med seng ges mdzad pa'i mngon brjod kyi bstan bcos 'chi ba med pa'i mdzod/ /de yi rgyas 'grel 'dod pa
'jo paNDi ta rab 'byor zla bas mdzad pa dang / pha rol phyin pa'i rgyan gzhung dang / /rnal 'byor spyod pa bzhi brgya pa/ /dus 'khor dbang gi bya ba sogs/ /blo chen dpung
pa'i khri la blangs/ /rgya gar nub phyogs sa yi thig le'i

rgyan/ /rtag chad kyi mtha' gnyis las grol ba mi 'gyur ba g.yung drung gser gyi rdzing / /ring lugs de la yongs su 'dris pa ngang pa'i bu/ /legs bshad snyan pa'i sgra 'byin
su ga ta shrIr/ /chos kyi grags pa'i gzhung lugs kyi/ /rang 'grel stong phrag phyed bzhi pa/ /rtog ge'i skad ces bya ba dang / /gzegs zan gyis sbyar tshad ma'i gzhung /
/paNDi ta sarba warmas mdzad pa'i lung du ston pa ka lA pa/ /de 'grel stong phrag drug pa dang / /su pa'i mtha' dang ti nga'i mtha'/ /rab tu byed pa dang bcas pa/ /dmar ser
gyis bshad sdeb sbyor gzhung / /de 'grel rgyal ba'i lhas mdzad dang / /rin chen 'byung gnas zhi ba yis/ /mdzad pa'i sdeb sbyor rin chen 'byung / /snyan tshig rig byed
chen po gsum/ /de bzhin dbyangs can mgul rgyan dang / /dpal 'dzin sdes mdzad pa'i mngon brjod kyi bstan bcos sna tshogs gsal ba 'chi med mdzod/ /zlos gar gzugs kyi snye ma
dang / /rdo rje snying po rgyan gyi rgyud/ /gsang ba nor bu'i thig le dang / /rdo rje sa 'og gsang ba rgyan/ /'dus pa'i man ngag la sogs nos/ /bzod dka' gshin rje'i yang
gshed dmar ba'i sku/ /mtshan ma med pa'i dngos po grub pa can/ /'phags yul shar phyogs sa yi paNDi ta/ /mkhas pa dA na shI lar grags pa la/ /sgra rig dka' ba'i gnad rnams
dang / /'grel pa brtag par rtsa 'grel bcas/ /rtsod pa'i rigs pa 'grel bcas dang / /tshad ma'i dka' gnas rab byed dang / /byis pa 'jug pa'i rab dbye dang / /lhan cig dmigs
pa nges pa dang / /gzhan yang dznyA na shrI yis/ /mdzad pa'i chos tshul phra mo 'ga'/ /shar phyogs nag po'i bshad srol gyi/ /bcom ldan 'jam dpal gshin rje gshed/ /dmar
po'i dbang dang grol byed lam/ /'khrul 'khor zab mo'i gsang tshig bcas/ /rtogs pa las byung rigs byed ma/ /lha lnga'i dbang dang gdams pa'i tshogs/ /gtum po dkar

po'i man ngag sogs/ /zab don chos kyi bdud rtsi bzhes/ /bod yul mkhas pa'i dbang phyug chen po pa/ /gzhon nu smra ba'i seng ge'i sgra dbyangs bsgrags tsam gyis/ /log par lta
ba'i ri dwags drung 'byin pa/ /klog pa'i slob dpon chen por nges gzung ste/ /bod kyi rgan po'i ngag sgros las byung ba'i/ /yod med mtha' dang bral ba dbu ma'i lam/ /rtog
ge'i lus brgyad ston pa tshad ma'i gzhung / /nges don byams pa'i chos lnga la sogs gsan/ /rgyal sras byang chub 'od las thob pa gang / /theg pa chen po'i sems bskyed cho
ga dang / /brgyad stong rtsa 'grel mngon par rtogs pa'i rgyan/ /'grel par bcas dang nyi khri snang ba che/ /gzhan yang mngon pa kun las btus/ /'grel bcas byang chub lam
gyi sgron/ /bden gnyis chos chung brgya rtsar grags/ /blo sbyong gzhung dang gdams pa'i lugs/ /skabs brgyad cig car sgom pa dang / /rim lnga stan thog gcig ma dang / /zhi
byed spyod yul rim pa dang / /gsang sngags snga 'gyur rdzogs chen dang / /sgo skyong chen po nA ro pa'i/ /zab lam snying po'i chos drug sogs/ /mdor na rgyal bas gang gsungs
pa'i/ /mdo sngags bstan pa'i bdag por gyur/ /mkha' la mkha' gos dbyar gyi ma mas byin pa'i sprin sngon rol pa'i thig le de nyid gtsug phud rma bya can nyid kyi/ /mig
gi bgos skal tsam du zad kyi nam mkha'i rang bzhin mtha' dag gos pa'i pha rol gyi mtha' mthong ba ga la zhig ste mi mthong ngo / /de bzhin gang gis mang du thos pa'i yon
tan phung pos mtho ba'i grangs mtha' 'di yang rang nyid kyi/ /blo yi 'jug pa'i bgos skal tsam du nges kyi ma lus brjod pa'i spobs pas min no ste brjod kyi mi lang ba yin
'gro ba kye/ /'jam dbyangs mi'i srid pa 'dzin pa sa skya paNDi ta kun dga' rgyal mtshan dpal bzang po'i rtogs pa brjod pa bskal pa bzang po'i legs lam las/ /rgya bod kyi

yongs 'dzin mkhas shing grub pa rnams la drang ba dang nges pa'i chos ji ltar gsan tshul gyi sarga ste bzhi pa'o// //dus gsum rnam par mkhyen pa'i dbang po do zla med pas chos
thams cad/ /za bar shes bya ma lus 'dar ba'i sgra don rgyud ni gcig tu gyur pa las/ /mkhas rnams dga' ba'i rgyan du gnas lnga rig pa'i dpal rab 'bar ba'i zer/ /phul byung
yang dag tshogs 'di 'jig rten gsum la reg pa'i mun sel byed/ /rtag tu dge ba'i dus sbyor khyim bcu gnyis gyi/ /rgyal po smra ba'i nyi ma chen po de/ /shar ba kho nas
srid pa 'di/ /gsal ba'i snang ba dang bcas legs pa'i lam du 'gro bara byed la/ /las nyon shes bya'i sgrib pa gsum gyi dgra ma lus/ /bcom pa'i mtshan nyid 'dus ma byas/ /'bras
bu thams cad mkhyen bskyed pa pa'i mara gyur pa/ /bzo la sogs pa lnga rig mkhas pa'i skye bar ldan/ /brgya byin gyi bzo bo de yang bi shwa karma de/ ngal gso sbyin
pa'i pha rol tu/ /legs par 'gro ba'i sa skya paNDi ta des sgo gsum po/ /'dod dgur bsgyur ba'i bzo'i rig byed ni/ /sku rten rgyal ba'i gtsug tor nas/ mdzod spu'i bara la phyed
dang bcas pa'i nyi ma'i sor te phyed bcas sor mo bcu gnyis kyi tshad do/ /de nas mgrin pa dang snying ga dang / /lte ba dang gsang ba'i chu skyes rnams kyang de bzhin
no zhes pa re re bzhin phyed dang bcas pa'i sor bcu gnyis kyi tshad do/ /zhabs mthil srid du ma nu zhes pa sor bcu bzhi dang / /dpangs su rig ste sor bzhi dang byed rje
ngar dang brla ni/ /de nyid de nyid zhes pa sor mo nyi shu rtsa lnga rtsa lnga'i tshad do pus mo dang dpyi ni/ /bcu drug phyed phyed ces pa sor mo bzhi bzhi'i bdag nyid
de/ /gtsug tor nas ni gsang ba'i gnas kyi bar la phyed dang bcas pa'i sor mo drug cu rtsa gnyis kyi tshad do/ /de bzhin dpyi nas zhabs mthil bar/ /phyed dang bcas pa'i sor
mo drug cu rtsa gnyis kyi tshad dang dril bas nyera lngas/ /lhag pa'i brgya phrag gcig ni sangs rgyas sku srid zhing gi dpang tshad du 'gyur zhing de bzhin du chu zheng
mnyam/ /brang gi phyed g.yon duu  phyed dang bcas pa'i nyi ma ste phyed bcas sor bcu gnyis dang / /rang dpung sor nyi shu dang nye ba yi/ /dpung pa zhes pa lag ngar sor
bcu drug dang lag pa la sor/ /gung mo'i

mthar thug gi bar la sor bcu gnyis so de bzhin du g.yas la yang ngo / /rig byed ste sor mo bzhis gtsug tor dang phyed dang bcas pa'i bzhis/ /mgo bo'i dbangs zhes pa skra mtshams
nas gtsug tor gyi rtsa ba'i bar dang rgya mtsho ste bzhi yis/ /dpral ba dang shangs dang phyed dang bcas pa'i bzhis shangs kyi 'og nas/ /kosko'i mtha' 'i bar dang chu
gter te bzhis mgrin pa dang / /gsang ba'i chu skyes lte ba'i rtsar/ /rdo rje dag kyang sor phyed dang / /bcu gnyis pa ste thub pa yi/ /gsang ba'i rdo rje sbubs su nub
pa las gtsug tor nyid grub bo/ /khro dang shin tu khro ba'i tshad ni rim pas/ /zhal brgyad dang zhal drug pa'o mi rnams kyi lus/ /rgyar ni khru bzhi dang steng 'og tu/ /bzhis
lhag pa'i sora mo brgyad cur ldan pas so/ /de bzhin rgyal ba'i sor bdag po'i phyed la/ /phyi rol du dpag tshad stong phrag gnyis dag go phyir/ /'jig rten gyi khams gang
yin pa ji bzhin du nang lus dang / /gzhan te rgyal ba'i bdag po grub po/ /mdo rgyud gzhan las kyang rags par/ /gong dang mtshungs pa'i longs sku dang sprul sku zhi ba
dang khro bo/ /rgyan dang cha lugs phyag mtshan sogs gcig tu ma nges pa'i dbye ba nges par ba mang ngo / /thar pa'i gzhal yas khang chen por/ /'jug pa'i bsod nams kyi them
skas can/ /dkon mchog gsum gyi rten pa'i pho brang gang de nyid/ /rang rang gi mtshan nyid kun dang ldan shes pa/ /gsung rten ni don gcig du ma'i skad/ /chos phung pha
mtha' med pa yi/ /sgra dbyangs kyi rgya mtshor 'jug pa'i mgrin/ /nges tshig mkhas pa'i nga ro bsgyur/ /bskal bzang 'di la sangs rgyas dang / /'khor los sgyur rgyal 'jig
rten 'dir/ /'byon pa'i don du yi ge'i rnga/ /brdung tshul snyan par grags pa can/ /tshangs pa'i yi ge lanytsa na nas brtsams te/ /rgya cher rol pa nas bshad pa bzhin yig
rigs drug cu rtsa bzhi sogs/ /srog dang bcas pa bzhin du chos thams cad/ /bdag med stong pa'i sgra don gnyer/ /'jig rten kun rdzob rin chen gyi/ /rang bzhin lhun po'i

mtshan nyid yang / /phyogs bral dbus su gnas pa la/ /shar du ral gri dang / drag po'i zur du ro'i dbang po dang / byang du bdud rtsi'i 'bras bu dang / rlung du ri lu dang /
nub tu mig sman dang / bden bral du ro tsa na dang / lho ru rkang mgyogs dang / me'i zur du mi zad pa'i gter te/ sa 'og grub pa brgyad kyis 'byor/ /de bzhin thabs shes mtha'
las 'das/ /mchog gi dngos po'i che ba kun/ /rdzogs pa stong gzhi don dam pa'i/ /lhun po de nyid thugs kyi rten/ /gang du grags pa mtha' yas gtso/ /bde bar gshegs pa'i
gnas brten pa/ /rgyal ba'i mchod rten mngon mtho dang / /nges par legas pa'i tshad mdor bstan/ /gsang ba'i chu skyes kyi rtsa ba nas/ /mdzod spu'i mthar thug gi bar la
sor mo'i grangs/ /brgya phyed de lnga bcu tham pa ni mchod rten gyi dpangs kyi tshad du 'gyur la/ /de'i phyed sor mo nyi shu rtsa lnga gdan gyi rgya tshad du 'gyur te gru
bzhir mnyam mo/ /gdan de yi thad ka'i sum cha ste phyed bcas sor bcu gnyis ni phyogs kyi cha zhes pa glo 'bur gyi zheng tshad do/ /sor phyed dang gnyis ni glo 'bur gyi phyir
'bur ba ste/ /gdan gyi stengs kyi padma'i rtse mo phyir 'bur ba ni sor phyed dang gnyis kyi tshad dang / /de bzhin thugs ka'i khor yug yang ces pa thugs kar gnas pa'i
rked bcings kyi rnam pa de'i phyir 'bur ba yang sor phyed dang gnyis kyi tshad du 'gyur ro/ /de dag zhes pa gdan gyi steng gi padma dang thugs ka'i khor yug gnyis so re
re'i dpangs sor bzhi/ /zlum pa'i padma ni gzhi ste gdan dang thad kar mnyam pa'i padma'o de'i mtha' yi chas zhes pa sor phyed dang gnyis kyis/ /dman pa'i ste nang du bcum
pa khog pa zlum po'i dbyibs can no/ /de'i steng du bre'i mgrin pa'i thad ka'i rgyar sor brgyad dang / /sum sor gcig gi cha'o mgrin pa de yi dpangs ni sor bzhi'o/ /bre'i
gdong gi thad ka'i rgyar gdan phyed kyi cha ste phyed bcas sor bcu gnyis so/ /phyed bcas sor brgyad ni bre gdong de yi dpangs kyi tshad du 'gyur ro/ /mgrin pa dang gdong
gnyis po rang rang gi sum cha ni rang rang gi phyogs kyi cha zhes pa glo 'bur gyi tshad do/ /sor mo phyed dang gnyis ni mgrin pa'i glo 'bur gyi phyir 'bur ba'i tshad dang
sor mo gcig ni gdong gi glo 'bur gyi phyir 'bur ba'i tshad do/ /sor mo phyed bcas bcu gnyis gdan gyi dpangs tshad do/ /gdan de'i steng gi padma'i mtha' de nas lte ba'i
padma'i mthar thug dang / /de bzhin lte ba'i padma nas thugs ka'i khor yug dang de nas

mgrin pa'i mthar thug gi bar rnams ni/ /re re'i dpangs su zhal gyi tshad re ste phyed bcas sor bcu gnyis so/ /mdzod spu'i mtha' nas gtsug tor gyi rtse'i mthar thug par/ /zhal
gang ste phyed bcas sor bcu gnyis kyi tshad de la gdugs kyi phreng bar 'gyur ro/ /char khebs tog ji ltar sogs mngon par bya'o mdzes de dag ni rgyal ba'i bdag po'i mchod
rten gyi rnam par bzhag pa'o/ /chos kyi sku'i snang brnyan ni srid pa na/ /sdig pa'i srog 'phrog dge ba yi/ /smon lam yangs pa'i snying po las skyes pa'i phyir/ /mchod
rten gyi rang bzhin yang dag bsngags pa yin no/ /sa paN de'i phyag gi 'du byed gar rtse las/ /'ongs pa'i bkod pa 'jig rten na ngo mtshar ba'i dper len pa'am bgrang ba'i phyir/
/'jam dbyangs rang myong rang rgyus ni/ /gtan tshigs su de'i che ba'i sku brnyan gzi byin gyi 'od 'bar ba/ /sku rten gzhan la med pa'i khyad chos bzhis/ /khyad par
du 'phags pa ni yul dbus kyi lha'i skye mched kha che'i rus tshugs rgya nag gi gos khyud bal po'i rgyan sprod rnams tshang ba'i mtshan nyid kun dang ldan pa/ /sa stengs 'di
na snyan pa'i seng ge yis/ /btegs pa'i gdan sa pa chen po dpal ldan sa skya'i rten gyi gtso bo/ /de dang de bzhin du shangs kyi sreg zhing na/ /'jam dpal gyi sku brnyan
pir gyis bkra ba de yi/ /ye shes spyan gyis 'khor mo ru/ /gzigs pa'i bdud rtsis kun yid gso bar byed pa yod do/ /gsang gsum rten gyi snang brnyan tsam zhig /mkhyen pa'i
shes byas gzhal la bya dka' ci/ /sa paN 'di ni bla na med pa yang dag par rdzogs pa yi/ /byang chub chena po ste sangs rgyas dang khyad par ci yod ste gnyis su med do/ /gzhan
yang brtag pa rnam brgyad dang / /dkar nag rtsis kyi srol chen po gnyis kyi/ /rig pa'i khyad par 'dis srid pa'i/ mes po tshangs pa bzhin du thams cad shes pa dang /
/gzhan yang rten cing 'brel par 'byung ba yi/ /rdzas dang gsang sngags kyi rgyal po'i bka' de dag mi slu bar/ /bden pa'i stobs su dngos po kun/ /gser du 'gyur ba'i rig pa
dang / /de lta bu la sogs pa rig pa'i tshul 'di yi/ /phyogs su mthun pa'i

khyad par gang mchis pa/ /mtha' yas pa'i lam la rab tu gnas par/ /mi shes pa yi mun pa spangs/ /sngon lha rnams kyis chu gter bsrubs pa las bdud rtsi chu shel gyi bum pa gang
byung ba'i ri rab kyi zom du yid las grub pa'i gzhal med khang du tshangs pa la sogs pa'i gral rim par bshams te/ sgra gcan gzhon pas drongs zer ba la/ sgra gcan gyis
bsam pa/ bdud rtsi rnyed par dka' ba 'di rang gis 'thungs nas bros pa logs snyam ste de ltar byas pas/ lha rnams kyis de'i phyi bzhin du ded nas/ zin du nye ba na/ sgra gcan
gyis mtshon cha'i 'khor lo dam bca' bzhi ldan 'phangs pa tshangs pa'i mkhur tshos la phog /de'i zug rngu drag pos rkyen byas te/ 'gro ba gzhan rnams kyang nad kyis btab
pa'i sdug bsngal la snying rje nas 'tsho ba'i thabs bsam pas/ sngon gyi rgyal bas bhe ta'i tshal du tshe'i rig byed ste gcer mthong rig pa'i rgyud gsungs pa dran pa las/
gso ba'i las la sbyar ro zhes rig byed kyi gtam rgyud du bshad pa dang srid pa'i 'khor lo sbyar bas sbyar rgyan no/ /srid pa'i 'khor lo skye rga na 'chi'i dam bca' bzhi
ldan pa/ /bsnun pa'i duHkha 'am sdug bsngal gyi rang bzhin sems can kun gyi nad/ /'phrog byed de nyid 'chi med rtag pa dam pa'i dpyad zab mo'i/ /sngon med tshe yi rig byed
khyad par can zhig 'di na dran te/ /de yang thog med dus nas 'khor ba'i rang bzhin gyi chu bo'i rgyun/ /'thungs pa las skyes pa'i las dang nyon mongs zlos bu'i shing
/ /g.yo ba dang mi rtag pa dang 'dzings pa'i yal ga stug por rgyas pa can/ /skye ba'i rgyu ma rig pa yi rtsa ba gcig pu kho na'o/ /dug gsum drag po'i khro ba'i sbrul gyi
sos btab pa'i/ /zug rngus snying la 'bigs byed kyi ri bo'i las kyi/ /tshe yi snang ba'i nyi ma sgrib par byed pa de nyid 'gog pa bden pa'i lha ste ri bo 'bigs byed ni/ /'dzam
bu gling gi shar phyogs na bshos bu'i dbyibs nam mkha' 'bigs pa lta bur gnas pa las/ lha chen po rnams kyis 'dis 'dzam bu gling gi nyi ma sgrib par byed do zhes 'gros
te sa gzhi la bsgyel nas bzhag go /da lta ni rtsa ba rgya gar shar phyogs dang rgya nag gi bar na gnas shing / rgya nag dang bod kyi bar nas song ste rtse mo rgya gar nub
phyogs kyi char gnas so zhes rig byed kyi gtam rgyud las bshad pa dang sbyar/ sman gyi bla ma de ni sa skya paNDi ta khyod las gzhan pa suu zhig ste su la'ang med do/
/'dod dgongs snying po'i zla ba sngo sangs ma/ /dran pa'i rtsed dgas ma mos 'phel ni rlung ste des 'phel ba dang zad pas/ /nges par g.yo yang de don ste 'du ba'i rnga yab
mi 'khrugs par/ /cha snyoms shing sbeg pa'i rgyan ni yid du 'ong bar byed do/ /zhe sdang drag po'i mtshan ris nag po'i tshal/ /smin ma'i 'khri shing 'khyog por blta ba

yi/ /gdong las skyes pa'i 'khris pa'i mig sngon dbang phyug ri bo gangs can la lha mo gau rIs mchod cing gnas pa na lha rnams the tshom du gyur te gau rI dang lhan cig dka'
thub byed pa bden nam zer nas/ 'dod pa'i lha bltar btang ba dang / 'dod lha'i mda' lnga rim gyis 'phangs pas/ dang po dang gnyis pa la rtog pa tsam yang ma byung / gsum
pa dang bzhi pa la rtog pa tsam du gyur te/ lnga pa phog pas gau rI dang gnas pas dka' thub zhig go /de'i skad cig phyi ma la 'gyod nas ci nyes snyam du bsams pas 'dod pas
nyes par shes nas/ mig gsum nas me phyungs te 'dod pa'i lha bsregs so zhes rig byed kyi gtam rgyud las bshad pa dang sbyar kyang rung ngo // gsum me yi dpal/ /zhi byed
chu yi lha mo las kyang bsil zhing / /rmongs chen 'thibs bu'i sngas la gti mug gis/ /nyal ba'i rmi lam las byung ba bad kan gyi nad sa'i/ /rang bzhin brnag pa de bzod par
dka' ba de phyir dbyung ba'i thabs tshul/ /bsngags 'os bdud rtsi'i spring yig na dar la/ /'dus pa bzhi la gcig lhag brgyar phye bas/ /nad rigs kyi dbye ba bzhi brgya rtsa
bzhi'i gdung ba ngan pa thams cad sel ba/ /gso dpyad rig pa kun la gnas 'cha' ba'i/ /lus dang byis pa gdon lus stod/ mtshon dang 'chi ba rgas ro rtsa ste/ kyi tshig ni
bstan bcos yan lag brgyad pa la sogs pa brjod bya yan lag brgyad dang de nyid rjod byed/ /bsam gyis mi khyab cing mdor bsdu na nad kyi mtshan nyid rkyang pa dang ldan pa
dang 'du ba'i nad rnams so/ /rkyang pa 'phel ba dang rab tu 'phel rab mchog tu 'phel ba dang / /zad pa dang rab tu zad rab tu zad pa dang mchog tu zad pa ste/ /de ltar 'phel
zad kyi dbang dang 'tsham pa'i gso thabs so so dang / /dang po nad mi 'byung zhing bde bar gnas pa'i thabs la nyin re bzhin spyod pa dang dus spyod dang / rgyun spyod
dang / gnas skabs spyod pa la sogs pa rnams so/ /bar du nad byung ba legs par bcos pa'i thabs/zhi byed dang / sbyong byed kyi sman dang / dpyad kyi bye brag la sogs pa'o/
/tha mar phyir mi 'ong ba'i thabs tshul rjes bcod kyi dpyad sogs la/ /mkhas par mkhyen pa la nga rgyal ba spu tsam yang ci ste g.yo bar 'gyur te mi g.yo'o/ /tshe yi rig
pa'i dbang phyug bdag nyid chen po dang lha chen dbang phyug la sbyar bas sbyar rgyan/dam pa mnga'/ /chos dang 'dod pa dang nor dang thar pa'i sde bzhi gso ba'i chos kyi
'byor ba kun gyi khyu mchog gi /rnam par rgyal ba'i mtshan bzang sa

kun na/ /snyan para grags pa'i gos can su zhig mchod bya min ste nges par mchod bya'o/ /yang dag smra ba'i lce lta bu/ /tshig la 'khrul pa'i gdon zhugs na/ /brda sprod rig
pa'i dpa' bo yis/ /tshar gcod las la dbang ba can/ /de phyir sgra ni rnam gsum ste/ /zin pa'i 'byung po chen po dang ni ma zin pa'i 'byung po chen po/ /gnyis ka dag las byung
ba'i sgra'o/ /de dag re re la'ang sems can du/ /ston pa dang ni mi ston dag /tshig tu lhung ba dang mi lhung ba'i/ /sgo nas lung du ston pa dang / /mi ston pa yi khyad
par can no/ /lung du ston pa'i brda sprod pa ste/ /de yi gtso bo legs sbyar gyi sgra yin la/ /de la sgra'i gzhi dang sgra dngos gnyis las/ /gzhi ni yi ge dag tu 'dod do/
/yi ge de la yang ngo bo dang dbye ba dang / /grangs dang khams dang skye ba'i gnas dang / /gzugs brnyan dang ni bklag pa'i thabs te/ /rnam pa bdun du 'dus pa yin no/
/sgra dngos la brjod bya dang rjod byed gnyis las/ /rang bzhin dang rkyen dang rnam 'gyur gsum ni/ /brda sprod pa'i gzhung gi brjod bya yin/ /rang bzhin rkyen dang rnam 'gyur
gsum po de rjod par byed pa ni sgra rig pa so so'i mdo yi tshogs so/ /rang bzhin nyid ni gang yin na de dag la/ /byings su gnas pa dang ming du grub pa gnyis so/ /byings
la gtso bo dang phal pa'i dbye ba yis/ /rags par byings kyi dbye ba ni gnyis su 'dus pa yin la/ /gtso bo'i byings ni ni rgyas par nyis stong dang / /sum brgya bco lnga
ste de rnams bsdu na/ /dgu brgya dang bcu gnyis su gnas pa la bhU la sogs pa sde tshan dgu pa bsdus par/ /glegs bam las ni bshad pa yin cing / /gzhan yang mdo las byung
ba'i byings dang ni san la sogs san yin dang kA mya dang A yi dang in kA ri ta dang ya sgra ste tse krI yi ta dang A ya dang / /bdun gyi mtha' can de dag kyang gtso bo'i
byings yin te ci'i phyir na ti nga'i rkyen rnams/ /'jug pa'i yul du gyur pa'i phyir ro/ /phal pa'i byings zhes par rjod pa ni byings gang zhig /kwi pa rkyen gyi mthar nges
pa ste/ /gtso bo'i byings kyi lus nyid ma btang bar gzugs de ka ltar gnas pa la/ /ki pa kyi rkyen sbyar bas rtags su yang ni grub pa de'o/ /rang bzhin ming la pho dang
mo dang ma ning gi /rtags gsum

pa dang grangs med kyi rtags so/ /de dag kun la yang dbyangs dang ni/ /gsal byed kyi mtha' yi nges pa can yod do/ /rkyen ni gang yin na rang bzhin byings kyi tshogs de rnams/
/ming du sgrub par byed pa kr-i tya'i rkyen dngos dang / /la sogs kyi sgras kr-i ta rkyen gyi yan lag u Nar bcas pa rnams ni/ /dus kyi gnas skabs dang dang byed can go
bar byed pa nyid do/ /byings tshig tu sgrub par byed pa ni ti nga'i rkyen rnams te/ /grangs su phye na brgya phrag gcig dang bco brgyad yod de/ /de rnams ni dus gsum gyi
dus kyi bye brag dang / /dus min pa rjes su 'dod pa dang / rnam par 'byed par byed pa yin te de bas na ti sogs kyi rnam dbyer grags so/ /ming las tshig tu sgrub par byed
pa ni su pa'i rkyen rnams te/ /grangs su phye na nyi shu rtsa gcig dang bod pa yi/ /sgo nas nyi shu rtsa bzhir dbye ba yod do/ /de rnams ni dang po gsum ngo bo dang gnyis
pa gsum las dang gsum pa gsum byed pa dang / /bzhi pa gsum dgos ched dang ni lnga pa gsum 'byung khungs dang / /drug pa gsum 'brel pa dang bdun pa gsum ni gnas gzhi dang
/ /slar dang po gsum ni bod pa'i khyad par ston pa pa sogs pa'i/ /don rnams rnam par dbye ba'i phyir rnam dbyer grags so/ gzhan yang rkyen gyi bye brag ni byings 'ga' zhig
/byings gzhan du sgrub pa dang ming byings su sgrub pa dang / /ming las ming gzhan sgrub pa'i rkyen yang 'ga' zhig yod de gang zhe na byings byings su sgrub pa'i rkyen/
/san ming byings su sgrub pa'i rkyen dang yin dang sogs pa'i sgras kA rgya dang / A yi dang i na kA ri ta'o/ /de phan gyi rkyen rnams dang sogs pa'i sgras mo rtags bsgrub
pa'i rkyen rnams so/ /rang bzhin dang ni rkyen gyi bar du/ /'jug par byed pa'i bar rkyen A ga ma zhes pa glo bur ba dang ni/ /bar rkyen gzhan yang dngos po dang / /las
dang byed pa'i don du gyur pa rgyas par kun bshad le'u gnyis pa nas bshad pa sogs rtogs par bya'o/ /rnam 'gyur dag ni gang zhe na rang bzhin la/ /brten nas rkyen gyi lus
rnam par 'gyur ba dang / /rkyen las rang bzhin rnam par 'gyur ba dang / /tshig mtshams sbyor ba'i rnam 'gyur la sogs pa yang ngo / /bsdu ba'i rigs ni las 'dzin gyi bsdu
ba dang / /ba gnyis

pa'i bsdu ba dang de'i skye bu'i bsdu ba dang / /'bru mang po pa'i bsdu ba dang zlas dbye'i bsdu ba dang / /mi zad pa pa'i bsdu ba ste drug tu ka lA pa bgrang pa'o/ /yang na
gzhi mthun gyi bsdu ba dang grangs snga ma can gyi bsdu ba dang / /byed can drug gi bsdu ba dang gzhan gyi don gyi bsdu ba dang rang gi don gyi bsdu ba dang / /grangs med
kyi bsdu ba zhes tsandra pa las bod cing gzhan yang smra sgo las ni bsdu ba'i rigs bcura bshad do/ /de ltar bsdu ba'i rigs rnams ni rnam 'gyur yin no/ /sgra 'i khams gzhan
du bsgyur bara byed pa la/ /byings dang ming gi sngon du yang / /nyer pra la sogs pa'i bsgyur nyi shu bshad pa sogs kyis/ /sgra rig pa'i tshul 'di yi char yang ngo zhes
pa snying po'o/ /sngon gyi slob dpon sarba dznyAs/ /mkhyen pa'i sgra rig rgya mtsho che/ /'thungs pa'i drang srong ri byi 'dir shar gyi/ /de bas na sems can kun gyi yid
chu bo rnyog ma dang bral bar byas so/ /don la log par rtog pa grub pa'i mtha'/ /rtags gsal khyab pa 'khor gsum tshang ba'i rig pas tshar bcad nas/ /tshad mar gyur pa'i
yang dag 'od bzang ba/ /snang ba dam pa'i nor gyis phyug phyir du/ /mngon sum gyi le'u dang rang don rjes dpag gi le'u dang gzhan don rjes dpag gi le'u gnyis/ gzhan sel
gyi le'u dang dpe dang dpe ltar snang brtag pa'i le'u dang ltag chod rnam pa drug /brjod bya'i gtso bor ston pa gzhung kun las/ /rjod byed nyung ngur btus pa la tshad ma'i
mdo zhes grags so/ /rang don tshad mas gzhal bya mngon gyur dang / /cung zad lkog gyur dang shin tu lkog tu gyur pa ste/ /dpyad gsum dag pa mkhas pa'i longs spyod kyi
mtsho  'jing chen po/ /legs bshad btung ba 'jo zhing ster ba'i thabs/ /mngon sum dang rjes dpag dang sgrub ngag dang sun 'byin dang bzhi po re re la/ /ltar snang re ste mngon
sum dang rjes dpag gnyis kyi bdag gzhan rig par byed pa'o/ /de ltar phye bas rtog ge'i tshig don chen po brgyad du grags so/ /rig lam 'di yi brjod bya'i gtsor gyur pa/
/mu stegs byed rnams kyi 'dod pa'i zhen lta la/ /snying po med par rtogs pa'i chos 'di ni/ /tshad ma ste

'gro ba rnams la phan pa bzhed pa'i khur chen po/ /gzugs can bzhin du legs par khyer ba can/ /gtan tshigs rig par smra ba la skye ba'i zla ba'am/ /mtshungs na dpal ldan chos
kyi grags pa yang / /rang nyid mkhas pa ya med gcig pu'i nga rgyal gyi gzhuu gyong po de/ /'gugs byed yon tan chen po'i rgyud du gyur pa sa skya paNDi ta de nyid kyis 'di
na shis par byas so/ /de bzhin gshegs pa'i gsung mi 'jigs pa seng ge'i sgras/ /bstan pa'i snying po nang rig pa/ /'di nyid gcig pu'i shes pas chos thams cad/ /yang dag
par rtogs pa'i dbyings zab mo ster bara byed pa/ /thar pa'i lam gsum bgrod pa la/ /lhag pa'i tshul khrims kyi bslabs pa skabs gsum lha'i chu'o/ /gtsang ma'i rba rlabs de
nyid nam mkha' la/ /'khyud pa'i dam pa'i chos 'dul ba'i rgya mtsho 'khyil/ /ting 'dzin sgyu ma chen po'i gar/ /gzigs mor nyan pa'i phul byung mdo/ /drang don dang nges don
gyi srang la la chos thams cad kyi ngo bo nyid/ /gzhal na lci ba dang yang ba'i khyad par mi srid de mnyam pa nyid/ /tshe yi rgyan du lhag pa yi/ /shes rab mchog gi 'od
bzung bas/ /nyon mongs pa gti mug gi mun pa mi sdod pa ste mi gnas par byed pa'i/ /chos de 'jig rten 'dir mngon pa zhes bya'o/ /lus kyi bum pa bzang po la/ /ngag gi 'dod
pa yang dag par/ /'jo ba'i kha rgyan dpag gsam shing / /dar la bab pas bya ba'i rgyud/ /phyi nang mnyam nyid du byang chub pa'i blo'i/ /padmar longs spyod rgyud gcig pa'i/
/dbang las skyes pa'i bung ba rdo rje'i srog /'chang ba'i sbrang rtsi'i dpal za ba/ /e ma ye shes chen po'i sgo/ /mtha' yas lha yi lam ring gi nam mkha' dag /rjes 'gro
mkhas pa'i ting nge 'dzin/ /zab mo'i rnal 'byor rgyud dang ldan/ /snying rje thabs kyi rang bzhin dang / /shes rab dam tshig dpe med ma/ /zung 'jug bde ba chen po yi/ /rgyal
po bla na med pa'i rgyud/ /de ltar sde snod kyi dbye ba rnam gsum dang / /

sngags kyi theg pa rgyud sde bzhis/ /'gro kun snying la gnas pa yi/ /sangs rgyas kyi za ma tog kha phye bar mdzad do/ /rab dngas dri ma med pa'i dbyangs can gyi chab ste de
yang 'dzam gling lho phyogs na tshangs pa'i mtsho zhes pa las yi ge'i nga ro rang byung du 'byin pa zhig yod pa de la swa ra swa ti'i sgra las dbyangs can du grags so zhes
bshad pas so/ /rang byung gi sgra dang dbyangs kyi rgyal mo'i glu/ /snyan pa'i ngag gi rig byed rna ba'i bcud/ /bdud rtsi'i dog pa dri za'i phang du 'gro bara byed pa/
/de yang gzhung gi sgo nas lus kyi dbye ba rnam gsum du/ /bshad par bya ba ni tshigs bcad dang lhugs pa dang spel ma nyid dang gsum mo/ /lus skad rigs kyi dbye bas legs
sbyar dang rang bzhin dang / /zur chag dang 'dren ma'i sgo nas bzhir phye ba'o/ /lus sbyor tshul gyi sgo nas sgeg pa la sogs pa blta ba'i 'dren byed kyi/ /rjes su 'brel ba'i
longs la spyod pa'i don can dang / /de las cig shos su gyur pa mnyan par bya ba yis/ /rna ba'i dbang po rab dga' ldan pas dbye ba gnyis so/ /lus de mdzes pa'i chos su
rang bzhin gyi rgyan dang / /'khyog por brjod pa'i rgyan gnyis las bye brag tu phye na/ /shar pa dang lho pa'i mkhas pa rnams bzhed pa'i shing rta'i srol chen po/ /thun
mong dang thun mong min pa'i rgyan gyi phreng ba gnyis las/ /dang por thun mong ma yin pa lam bzang rin chen rnam par phye ba ste sbyar ba sogs yon tan gyi khyad par bcu
bshad cing / /de nas thun mong du don bzang 'bras bus dud pa'i rgyan sum cu rtsa lnga dang / /mi zad pa sgra'i rgyan dang gab tshig sbas pa'i rgyan gyi mngal/ /ma lus pa
rdzogs pa'i mgrin par spa ba'i rgyan dam pa'o/ /don nyams sogs skyon bcu spong ba phun sum tshogs pa'i sgo/ /yong ye gdangs pa'i nang du snyan ngag gi /gtsug lag rgyug pa'i
sgra 'di tshig mtha' yas/ /legs pa'i rgyan gyi 'khor lo'i mdzod du gyur/ /yi ge rab gsal tshig dang lhan cig tu/ /'grog pa'i dam tshig gang zhig bag med par/ /mi 'phyan
sdebs dang sbyor ba'i mtshan nyid brten/ /tshigs bcad rkang pa bzhi pa de la yang /

/br-itta dzA tis rnam par phye ba gnyis/ /dbyangs dang bcas pa'i yi ge bgrang ba ni br-itta ste/ /de yang mnyam pa'i br-itta dang phyed mnyam pa'i br-itta dang mi mnyam pa'i
br-itta rnams rim pa bzhin du/ /dbus phra sogs dang nyer bkra sogs dang kha sgo la sogs pa rnams so/ /phyi mo bgrang ba ni dzA tir 'gyur te de yang dbyangs/ /thung ba a
i u ri li rnams phyi mo gcig pa dang ring ba A I U r-I e o rnams phyi mo ka lA pa las l-i yig la thung ngu dang shin tu ring po gnyis ma gtogs ring po ma bshad do gnyis
pa dang / /shin tu ring ba AIUr-Il-Ieoai au la sogs pa rnams phyi mo gsum mo dbye na 'phags ma dang / /ro langs can dang phyi mo mnyam pa'o/ /rgyal dang rgyal sras
slob mar bcas pa rnams dang de dag gi gdul bya zhing / /sa 'og dang sa stengs dang sa bla'i 'jig rten gyi khams/ /mdor na rigs drug 'khor lor bsdus pa'i 'gro ba la sogs
pa/ /don gcig la ming mang 'jug pa dang ming gcig la don mang po 'jug par bstan cing / /ming kun kyang 'dod rgyal ni thog ma'i sgras brjod pa dngos kyi ming dang / /rjes
sgrub btags pa'i ming ste gnyis su bod do/ /btags pa'i ming la 'dra ba rgyu mtshan du bkod pa dang / 'brel pa rgyu mtshan dag tu bkod pa gnyis las/ /phyi ma 'brel pa rgyu
mtshan du bkod pa la ni rgyu la 'bras bu'i ming btags pa dang 'bras bu la rgyur btag pa dang / /phyogs la phyogs can dang cha shas kyi ming btags pa'am la tshogs pa'i ming
btags pa dang / /rten la brten par btags pa dang de bzhin du dngos la ldog pa yi/ /ming gis btags pa la sogs mngon par brjod pa'i ming rgyas par bshad pa rnams so/ /mdo
'dzin pa dang chas su 'jug pa dang / bzhad gad dang rol mo'i sgra dang / /lus kyi 'gyur bag dang ngag gi sbyor ba dang / /drang srong sogs dbyangs bdun 'khor nyan khyu
mchog sa 'dzin dang / /drug skyas bar ma blo gsal dang / lnga pa zhes pa 'di rnams bdun te/ rjes su skyes pa'i 'dren pa nyid/ /dkyus gcig sbyar dang dkyus gnyis phyed phyi
ma/ /gzhan yang grong gsum rgyal ba nyi shu gcig /lta na bzhi bcu rtsa dgu la sogs pa/ /zlos gar mtshan nyid gcig la'ang skad rigs bzhi'i/ /sgo nas dbyangs kyi nyams 'gyur

brgya yis phyug /shes bya'i mtha' nam mkha'i mtha' yis kyang ma thub pa'i shin tu rgya che ba de/ /sa skya paNDi ta de'i mchog gi shes rab 'di yis mtha' can du/ /nges pa'i
'khor ba de nyid 'jig par dogs pas skrag pa la/ /cho 'phrul gnas lnga'i rig pa dga' zhing phul du byung ba'i rab rtog gi rgyan dgod pa bzhin no/ /nyon mongs can dang nyon
mongs can min pa'i/ /spang bya phyis mi skye ba'i chos can du/ /byed pa de yang so sor rtog pa yi/ /ye shes phung pos mtho khyod thams cad mkhyen pa nyid do/ /chos thams
cad de nyid gzigs pa dngar dang rab tu rgyas pa'i 'khri shing kun dga'i dpyid/ /ya mtshan yal ga stong gis bres pa'i yon tan bskal pa bzang po'i mtha'/ /rgyal ba rnams kyi
spong ba min pa'i gnas la byang chub grib bsil ba/ /blta na sdug pa'i cha shas tsam mo yongs su rdzogs par brjod nus su/ /de ltar rig tshogs kha ba yi/ /'dzum ldan ganggA'i
dpal mo ni/ /spros pa'i rgyun dag 'jig rten 'di'i/ /snying la reg pa rnam par dag pa'o/ /'jam dbyangs mi'i srid pa 'dzin pa sa skya paNDi ta kun dga' rgyal mtshan dpal
bzang po'i rtogs pa brjod pa bskal pa bzang po'i legs lam las/ rig pa'i gnas chen po lnga yan lag dang bcas pa ji lta ba dang ji snyed pa mkhyen pa'i sarga de lnga pa'o//
//gang zhig mchog gi khyad par nyid la reg mchog na de yi yon tan cha shas kyis/ /'gro ba dman pa dag kyang dman pa'i gnas rnams bor nas bsngags par 'os pa'i gnas la
'god pa ni skyes bu mthu chen rnams kyi byed pa'i phul yin te/ /lho phyogs ma la yar nye ba'i phal gyi shing yang rkang 'thung bzang po'i dri bsung gi ngad/ 'chang bar byed
pa'i nus pa rab tu mtho ba dang ldan pa'i tsandan gyi ljon pa de dag rgyal bar gyur cig zla ba dngos po'i dpe rgyan/ /bsod nams dang / tshul khrims dang / ye shes kyi
tshogs gsum yul la gang srid skabs gsum gyi lha'i/ /dpal gyi 'od snang gcig tu 'dus pa'i gzugs shin tu mdzes pa/ /de la cher rlom tshangs chen khengs pa yang / /

zhes pa sngon lha rnams kyi rang rang gi gzi byin gyi cha shas bsdus pa las/ bu mo thig le'i mchog ma zhes bya ba mdzes shing yid du 'ong ba gcig sprul te/ tshangs pa la bskor
ba byed du bcug pa na/ de'i gzugs kyis sems phrogs pas/ de la blta ba'i phyir phyogs bzhir gdong bzhi dang / steng du mgrin pa dang bcas pa'i gdong gcig sprul pa las/
steng gdong lha dbang phyug gi sen mos bcad par byas zhes rig byed kyi gtam rgyud las bshad pa dang sbyar ro/ btang ste ngo mtshar bar gyur pa'i gdong bzhi bskrun pas bris/
/mi shes mun pa spangs pa mkhyen pa'i rab/ /smra ba'i rgyal por grags pa mtha' yas pa'i skad 'di'i ni/ /gling bzhi'i khams su shong ba'i go skabs ci la yod de/ /srid
pa'i gtsug tor zhes pa srid rtse rgal ba'i rtser yang grags pa phul byung gi rgyan lud par gyur to/ /khyad par paN chen shAkya shrI'i slob ma mchog rnams kyis/ /rtog ge'i
'khrul pa 'joms par byed sa paN nyid kyi gsung tshad ma rig pa'i gter zhes bya ba de/ /'chi med lha'i grong gi yi ger lAnytsa na 'khrungs pa'am bkod pa'i skyes bzang po/
/rgya gar ba rnams kyis rna ba'i rgyan du yun ring po'i bar la mdzes par byin no/ /'phags yul dam pa'i chos kyi nyin byed kyis/ /legs pa'i lam chen por 'dren pa'i snang
ba mchog tu chera/ /gang zhig shar ba de yis bod blun padma'i tshal gyi/ /blo gros kyi 'dab brgya grol la mtshar ci che ste che rgyu med do/ /de bas na rgya gar mkhas mang
khengs pa'i lag ldan glang po'i sde/ /gsod byed ral pa ldan pa'i seng ge lce bzhin du de'i gsung / /mdzes ma'i rkang pas bskrun pa bod gangs can gyi/ /bstan bcos mya ngan
grong khyer ma'i rkang pas bsnun tshe shing mya ngan med pa'i me tog dmar po kha 'byed pa rtog ge 'bar ba nas bshad pa dang sbyar med pa 'phags pa'i yul du dar ba de rmad
du byung ngo / /de tshe rgya gar lho phyogs dpal gyi dum bu nas 'phrog byed ral pa can zhes bya'o/ /sangs rgyas shAkya thub pa'i zhi dul la ldang ba'i sems phrag dog
gi dri chen po 'thul ba de nyid/ /nyon mongs pa'i rlung dang sbyar ba'i mtshon gyis nyer sbags pa/ /'dod pa'i g.yul ngo gshom la nyams su spro/ /rig pa'i yal ga stong du
gyes byas par/ /rnam par blta ba'i me tog rab tu bzhad pa'i sgra/ /bsnyengs pa dang bral ba'i ge sar gyi ral pa bsig pa la/ /do zla btsal dka'i 'byung gnas chen

po rgya gar nas/ /tshangs pa dang sogs kyi sgras dbang phyug dang 'jig rten gyi lha chen po rnams rigs kyi bdag po'i lhar gzung bar byas la/ /phyi rol pa'i drang srong ser
skya'i bstan pa 'byung po'i bya yi mig lta bu de/ /tshul min log par lta ba'i mun pas gsal bar byed pa la mkhas pa dang / /grub pa'i pha rol phyin pa'i mtshan mor byed cing
/ /nang gi rig pa'i de nyid spyod pa las phyi rol du/ /gar ba'am logs su gyur pa'i mu stegs kyi sde pa ma lus pa khongs su chud par yang gyur la/ /sgra tshad ma la sogs
pa phyi nang thun mong gi rig pa'i gnas kun shes pa'i sprin gyi phung po/ /dregs pas myos pa'i sgra 'brug bzhin tu ldir ba'i nga ro can/ /mthu dang grags pa'i sa bon 'grems
par 'dod pa'i/ /sa paN la 'gran 'dod kyi blos ri la spyi bos brdung ba lta bu'i rtsod pa'i sems te/ /rang nyid nyams pa'i phyir du skyes pa yi/ /'phrog byed la sogs
mu stegs kyi ston pa drug 'khor bcas rnams 'di skad de/ /bod kha ba ri yi ngogs na gau ta ma'i/ /rjes su mthun par zhugs pa bud med kyi/ /brtul zhugs lta bu gya gyur spyod
pa'i sems 'chang ba/ /dul ba'i tshul 'chos mkhan zhig yod 'dug pa de gzhom mo zer/ /thun mong gi dngos po grub pa'i rdzu 'phrul dang / /lhan cig skyes pa ltar mdzes du
kU la'i ras dkar po/ /gshog rlabs bskyod pa'i grib ma sa la 'gro ba de rtsod pa las/ /phyi bshol legs par byed pa ltar rgyug pa rab rtog gi rgyan bzhin du nam mkha' la 'phur
te song nas/ /dpal ldan dra ba sdom pa'i nam mkha' mchog /dngos po kun gyi thim pa gcig pu pa/ /gsang ba bsdu byed mkha' 'gro dus me dmar po'i gdong / /zung 'jug dgyes
par rol pa'i he ru ka bde mchog /de'i gnas gangs can nye thugs 'khor ba'i tshando ha/ /sa la khyad par 'phags pa shing kun dang / /ha cang mi ring mang yul skyid pa'i grong
/ /ming dang mtshungs par bkod pa'i don gyis phyug /dus mtha'i 'byung ba chen po bzhi khros pas kyang / /mi brdzi ba rgya gar rdo rje'i gdan nas dpag bya'i tshad/

/bcu phrag drug 'das pa'i sa sa paN gyi yan lag drug cu'i gsung zab mos/ /mu stegs kho rang gi lta ngan 'joms pa gsal 'drar sleb pa'i dus/ /mthu chen sa skya paNDi ta de yi
pho nya dang po ru/ /zangs ma'i sprin gyi 'do li la brten nas/ /slob bu rin chen bzang zhes bya ba glog gi lce/ /rnam par g.yo ba bzhin du mkha' la song ba/ /de mthong tsam
nyid na 'phrog byed dga' ba'i blo/ /bde ba'i go skabs med pas nyin mo'i mthar padma'i khong pa ru/ /'jigs rung bung ba zhugs pas bred cing 'dar ba dang ldan yang / /ngo
tsha'i 'dab brgya kha ru dam pas bsdams nas mi smra ste/ /de yi rjes su 'brang ba'i 'khor 'ga' zhig gi /yid la brnag pa ste bzod dka'i ri mo dog pa 'khyil nas bsam pa/
/rang gi bla ma sems kun du 'khrul pa yis/ /phrogs pa'i blo 'di la sus kyang bslab pa'i mthu yod pa min te nyan ba'i thabs ni/ /sa paN gang gi slob bu'i tha ma 'di la yang
/ /mchog gi chos grub pa'i cho 'phrul chena po 'di tsam mnga' bas/ /srid pa zil gyis rnam par gnon pas bzod nus pa min na/ /kye ma de dngos rang nyid la smos kyang ci
dgos te/ /me dpung gnam du mchong bar srog chags phye ma leb kyis/ /rgol na rang nyid kyi stobs 'joms pa chos nyid yin/ /de bas dngos cag rnams rang phyir bzlog par byas
nas/ /legs zhes mgrin la dbyangs kyi sgra gcig par byas nas 'ga' zhig phyir log go /skabs der mkhas par rlom pa'i snying la yid srub smod pa'i nga rgyal mda'/ /zug pa'i zug
rngu drag po'i sdig pa 'phrog byed snying rje dam pa'i dpyad/ /dri med dkyil 'khor pha rol dang mtha' yas pa'i ra ba yangs po 'dzin byed pas/ /spang bya thams cad phyis
mi ldang ba'i rig lam sbyin la dkar bas gshegs par mdzad de/ /dran dbang mkhas pa dang grub pa'i 'khor ni ri rab kyi/ /nyi zer gyi rdul grangs dang mnyam pa'i gzhal bya
yis/ /srid pa'i khengs pa thung ngur byas pa na/ /byed po sgyu ma'i khang par bag gis zha/ /dkar po'i phyogs su gnas pa'i lha yi zhal rnams gsal bar/ /bstan pa mtha' dang
bral ba'i

tshogs che bas/ /bar snang 'dzum gyis mchod pa'i ngo mtshar gyi rgyuu gang yin/ /'dri ba bzhin du sa 'og klu yi dkyil 'khor mtha' dag kyang sa steng du rdzogs rab rtog gi rgyan
par gyur to/ /dpung pa 'dod dgu'i mdzod kyi ka ba can/ /gnod sbyin gyi tshogs rnams nor bu'i char 'bebs shing nam mkha' lding de rnams ni lag na thogs pa'i/ /bum pa
bzang po gang ba'i 'chi med ro/ /rtag pa bdud rtsi'i chu bo bsgreng ba'i sgras/ /lto 'phye'i tshogs rnams gnyid las sad de gti mug gi /mun pa rgud pa'i snang ba mchog gi
rlabs chen po/ /mthong na mi mthun pa med pa de la lha ma yin gyi dbang po/ /thags bzangs rgyal po sder bcas yang der blta bar gyur to/ /dri za dang mi'am ci rnams kyang
dga' ba'i glu dag dang / /rgyud mangs bsres pa'i sgra yi rgya mtsho las skyes pa'i/ /rin chen mi zad tshig gi 'byor pa bdud tshar gcod pa'i dus su blang ba'i dbyangs/ /drug
las skyes pa dang khyu mchog gi nges pas bstod par byed do/ /dga' dang skyi g.ya' gnyis ldan du/ /blang ba'i spu long gi gos can rnams lus/ /nyin yang zla 'od gsar pa
yis/ /byug pa ltar dkar ba rnams kyi dbus su/ /'gro kun phyag 'tshal ba'i lus re yang / /snang brnyan brgya ru zlos pa'i gar/ /rab tu gsal ba 'dzin pa nor bu'i khri 'byor
pa rgya che'i rgyan de la/ /dpal ldan rtsod pa'i khyu mchog sa skya paNDi ta de nyid bzhugs/ /rin chen gdugs mang nam mkha' la/ /dgod pas sa paN gang gi gtsug tor gyi rtse
mo/ /bltar mi mngon yang mthong du re ba'i bsam pas/ /ring du 'phags shing 'khor ba bzhin no rab rtog rgyan/ /mgrin pa dbyangs can gyi grogs pora gyur pa de las/ /saM
skr-i ta lha yi skad kyis shis pa'i tshig tsam re/ /sngon du btang bar byas nas mu stegs byed de rnams/ /chen po'i stang kas 'gying bar byed bzhin du/ /ri dwags kr-iShNa
sa ri'i lpags stengs su 'khod pa'i tshe/ /bdag nyid chen po'i gzi byin gyi phung po mthong ba tsam na yid zhum pa'i tsha bas nyen pa la/ /'gram pa'i dkyil 'khor ya nga nas/
/dngul chu'i bsil bas bran pa bzhin rab rtog gi rgyan/ /de nas 'phrog byed 'di

skad lo/ /brtan g.yo'i byed po gcig pu par/ /srid pas bskos pa'i lha tshangs chen las/ /lhag pa'i skyabs gzhan dmigs su med/ /mes po de nyid nas brtsams te drang srong gi rgyud/
/gtsang ma'i rigs 'dzin pa kho bo cag /dkon mchog gsum gyi skyabs gnas dang gau ta ma'i/ /ring lugs dag la ltos ma myong zhes/ /smra ba de la snying rje dkyil 'khor
de kun rdzogs pa'i thugs/ /yul gang la yang g.yo ba med pa'i mtshan ma dang ldan pa'i shes rab kyi/ /dbang phyug rmongs pa'i dgra bcom par mdzad pa'i zhal gyi mchu/ /dmar
gsal du sbyor bas lan gsungs pa/ /drang srong zhes bod pa mdzad nas khyod rang bskal pa'i mig dag ldongs tsho khyab bdag snang ba'i bdag po nyi ma chena po de nyid/ /ris
med du shar yang mthong byar med pa de su zhig gi las kyi mtha' yin pa la ltos shig /rang nyid gcig pur gnas kyang rang lus las skyes gnyis pa'i grogs po grib ma'i gzugs
de yang / /khrel bas smra bcad kyi zol la rten par byed na de bas khyod nyid sdig pa'i gtam de dag yongs su smra bar ma bgyid cig /de phyir nam mkhas gar khyab pa'i/ /dbyings
gang sangs rgyas thub pa de'i rang bzhin yin te/ /ma gus pa'i sems 'chang ba khyod rang yang / /ye shes der dbyings gcig thim pa las gud du med cing / /khyod kyi rnam
'dren tshangs pa gdong bzhi pa/ /nges par thub pa mchog la dad pa yin te/ /des na tshangs pa gang gi mgon pora gyur pa'i sangs rgyas de la/ /khyod ci'i phyir dad pa dang
'dun pa lhod par byed pa yin nam/ /tshangs pa de nyid kyi kyang rmongs pa chen po 'khor ba yi/ /mngal gyi rgya las thar par ma gyur pa de'i phyir/ /gti mug mun pa'i dra
ba chena posa/ /bcings nas mnal ba ste gnyid du song ba ma yin nam/ /zhes sogs rgol ba'i glang chen khyur/ /'jigs pa med pa'i seng ge zhugs pa'i skad kyi nga ro/ /dang
por bsgrags pa tsam nyid na/ /'phrog byed de'i snying bzod dka'i dogs pas non par gyur ta re/ /tha snyad kyi spros par zad pa'i mtha'/ /med kyang rang nyid tshig gis dbul
ba'i blor/ /sems 'khu bar gyur pa'i phyir 'gyu ba bsdus pa yi/ /re zhig ci yang mi smra'i

rdzu la brten par gyur to/ /dus de srid nas brtsams te 'jig rten gyi mig nyi ma de/ /sa paN gang gi ya mtshan mthong ba yis/ /bskor ba byed bzhin shar ba'i grangs/ /lan bcu
gnyis 'das pa'i bar nyid la/ /sngon chad gzhan gyis thos dka' ba'i/ /dgag sgrub tshig gis sems med kyi/ /ri bo rnams kyang 'gul bar byed pa'i gtam/ /mkhas pa'i rna rgyan
rin chen spros/ /rnam par rtog pa'i 'phro 'du yi/ /sa bon khyad du med pa'i rgyun/ /'ba' zhig pa bzhin rig pa'i mthu dang ldan pa/ /rtsod pa rgyal pham phal cher re mos
can du gyur pa las/ /mun pas 'od kyi snang sgrib pa'i chos de 'dra/ /nam yang srid pa min pa'i dbang po ru/ /gnam gyis bskos pa bzhin du rta ljang can/ /'char bar byed pa
bcu gsum pa'i gdugs de la/ /dkar ba nang pa'i bstan pa dang nag pa'i phyi pa phrin bstan pa ste las kyi rlabs chen po gnyis/ /rnam par g.yo bas yid brlan pa/ /so so'i grub
pa'i mtha' bzung ste rang rang gi bstan pa/ /rgyal ba'i ru mtshon nyid du zhes rang rang gi bstan pa rgyal du btsugs nas dam bcas pa ni/ /'jigs med spobs pa'i mthu las
grub pa'i/ /lung dang rigs pa rnon po yis/ /phas rgol gyi snying la gnas sar phug pa'i bu ga bkod pa'i shul du/ /rang gi gzhung lugs 'gran par nus pa su yin pa de gang zhig
/rtsod pa las rgyal bar gyis la su pham pa de'i sgo gsum gyi yul/ /mi phyed pa'i dad pas dngos kun rtsod pa su rgyal ba der btud par gyis la/ /rang rang gi sngar bzhed
pa'i grub mtha' dang lhan cig tu/ /so so'i cha lugs kyi rtags dang mtshan ma thams cad kyang rtswa bzhin du thong cig ces/ /kun la nye ba dang 'khon med para sar drang
por gnas shing / /rgyu dang mi rgyu'i 'gro ba kun gyi brten du gyur pa pa'i/ /lha mo bstan ma de nyid bden pa'i dpang por gnas par gyis la/ /rtsod pa'i g.yar dam chen po
byas pa'i tshe/ /'phrog byed kyis ni kun gsal nam mkha' la/ /rkang stegs 'cha' ba dang rig pa'i sgo chen po/ /ji snyed cig dbye ba yangs pa'i ngag /bzod nus min pa de 'dra'i
lam du ci ste sdod par nus/ /snyam ste rang rgyud yon tan chen po'i mdzod bzung yang / /skye ba gzhan gyi bag chags 'jigs su rung ba'i

rjes/ /'gro ba bzhin du mkhas pa bzad ring dang / /'o yug pa rig pa'i seng ge la sogs bros par byas so/ /tshul der skrag pas nam mkha'i nor bu nyi ma yang / /dgongs mo'i thun
mtshams kyi rkang pa'i stegs las mchongs te song ba bzhin du nub par/ /ri rab lhun po'i phag tu gzims nas phyi nang gi grub mtha' dgag sgrub kyi/ /rgyal pham ci zhig 'byung
ngam bsam pa'i rmi lam sgug rab rtog gi rgyan/ /de tshe mtshan mo'i bdud kyi dga' ma mig sman gyi/ /skra'i lan bu stug po sa la 'khyil ba zhig /dal gyis byung bar gyur
pa ste rang gi chos nag po 'joms pa'i/ /mtshan ma mthong ba'i ngo bzhin du nag pa'i mthar/ /spyi bo tshangs pa'i yul sas mchod pa sa skya paNDi ta'i zhabs sen gyi/ /cha
bzhin du bde 'byung dbang phyug gi gtsug na bzhag cing stsal ba'i/ /rgyan gyi khang pa brtsegs pa cha bcu drug pa/ /zla ba dag pa'i snang ba rab tu 'byams pa shar bar
gyur te/ /chu skyes long ba ting nge 'dzin gyi yon tan rnams dang lhan cig tu/ /mi gnas pa'i bskal pa mchog tu bzang ba'i ku mu da/ /yang dag lam du grol ba'i mig thob ste/
/kun dga' khongs nas dgod pas sa gzhi thams cad rgyan par byas so/ /srid pa kun na rtsod pa bral ba yi/ /snang bas rjes su 'dzin pa'i cho 'phrul gyi 'phrin/ /khyer ba'i
tho rangs kyi bsam pa dkar po'i sgo/ /phye ba tsam nyid nas legs pa'i yon tan gyi snang ba brtsam/ /sa paN rang gi gang na lha dang sngags gzhan yang med pa'i/ /mchog gi
dngos po thams cad 'dir phyogs gcig tu/ /byas pa de yang lhag pa'i lha yi nus mthur/ /kun yid ches par bya ba'i phyir lha la gsol ba gdab pa'i tshul tsam bstan la/ /'gro
ba kun la thugs rje gya nom pa/ /ris med du brdal ba'i 'phags pa wa ti dang / /mngon sum du don gnyis brjid pa'i bka' ru bgros byas kyi/ /'bras bu mchog gi chos grub pa'i
g.yur gyis za ba ste lci zhing dud la/ /shin tu rab gsal zhi ba mtha' med par/ /dud pa'i spyan gyi lam du rdzogs pa yi/ /sangs rgyas thams cad skye bas na bla na med pa'i
rigs kyi mtho

ba'i ma gcig tu gyur pa/ /myur skyob kyi lha mos sgrol ma lung du bstan pa yang byin par mdzad cing / /bde bar gshegs pa kun gyi thugs kyi bcud snying po'i za bar byed pa'i
lugs la/ /mkhas pa ye shes kyi longs la spyod pa'i mdzod chen po'o/ /rnam pa thams cad mkhyen pa'i mtshang brtol ba'i/ /'phags chen 'jam pa'i dbyangs kyi blo gros kyi mchog
stsal bar mdzad de/ /de ltar 'gro ba'i lha'am bla mar gyur pa de la ye shes kyi lhas byin gyi brlabs pa yis ni/ /mtshungs med spobs pa rgyas dang nam langs pa gnyis po
legs byas kyi snang ba spel ba la/ /'gran pa bzhin du gsal ba mngon sum du zin nas/ /mun pa'i yid can de dag re ba'i thag pa can/ /dpal ldan nyin mo'i dbang phyug snang
ba dam pa'i gter/ /shar ba kho nas snod kyi 'jig rten 'di/ /bkra shis che bas bdag tu 'dzin pa'i rdzas kyi mchog /li khri'i snang ba brgya dang ldan pas 'byor par byas so/
/rgol ba dang phyir rgol ba'i rig pa'i mtshon po'i lam du/ /grub pa'i mtha' chen spungs pa'i srog len par/ /'gro ba'i ting nge 'dzin gyi yon tan shes bya pha mtha' med
pa can/ /rtsod pa'i phyi mtha' rdzogs byed gra ru zhugs/ /'khor ba'i 'jing lta bur zab pa'i sgra dang ldan pa'i chos/ /tshangs pa la sogs srid pa'i lha chen rnams kyi bstan
pa'i gnas tshad gang yin pa de ni/ /da res bdag gi lung dang rigs pa'i khyad par 'dir thug snyam pa'i sems kyi khur chen po ste bdag nyid rtsod pa rgyal bar gyur na ni
lha rnams kyi bstan pa gnas par gyur la/ /pham par gyur pa de'i tshe bstan pa'i mtha' rdzogs so/ /tshangs ris ston pa 'phrog byed dga' bo de yis ji skad du brjod na/ /shAkya'i
rigs kyi tog dam para gyur pa/ /shAkya seng ge de yi rtags dang brtul zhugs de dag khyod kyi/ /'dzin na zhwa dang gos gong ba can dang lhwam la sogs pa 'di rnams/
/thub pa gang gi gzhung lugs dang cis ma 'gal te 'gal lo zhes smras pa na/ /lan mdzad pa nged kyi 'dul ba dam chos 'bum sde 'di yi gzhung las/ /dngos su bstan pa'i gnang
bkag gi rnam par dbye ba ni rgya gar 'phags yul ma ga dha sogs kyi gdul bya'i ched/ /kho na nyid la dgongs pa yin mtha' 'khob bod kyi yul kha ba can pa 'di yi/ /ljongs su
zhwa dang gong ba can la sogs pa de ni don thob gyis

gnang bas na legs par gsungs pa'i chos 'dul ba dang 'gal ba'i rkyen med do zhes/ /sgrub ngag rnam par dag pa'i sgra/ /ston ka'i mkha' dri ma med pa las btus pa na/ /ma rig
pa'i bshes su gyur pa'i drang srong mdongs mtha' can de dag /skad mi 'byin par sun phyungs to/ /yang kho na re srid pa 'di na brtan pa snod dang g.yo ba bcud kyi tshon ris
brgya'i mdangs/ /sna tshogs ma 'dres rang rang gi /gzugs gsal ba de byed pa pos gtso bo gcig nyid kyis/ /khyab par bris pa'i mthu yin lo/ /lan mdzad pa skye 'gag gnas gsum
dang bral bas ngo bo nyid kyis/ /med pa'i phyir gtso bo ni snod bcud kyi byed po min no/ /gzhan yang brtan pa snod kyi 'jig rten dang g.yo ba bcud kyi sems can rnams
rim gyis byung ba'i phyir/ /gtso bo rtag pas byas pa dang 'gal lo/ /des na gtso bo'am rang bzhin gcig las mi g.yo ba yin yang / /'phral snang gar mkhan lta bu 'di yi/ /byed
po zla med yan gar ba/ /de yang 'di na ma dmigs so zhes/ /khong mi khro brtse bas brlan pa yi/ /reg pa bsil ba'i lan de skad btab pas/ /'phrog byed yid la bzod dka'i me/
/'bar bas rang gzhung lugs ngan pa tshig mi 'os shing 'os pa'i rgyu'i rgyan/ /yang kho na re kun la khyab pa'i 'jug pa rgya cher yangs pa/ /nam mkha' ji bzhin mthar med
pa 'gro zhing / /ngo bo gcig rang du bden la gzhan du 'pho med pa/ /de 'dra gtso bo'i rang bzhin yin no zhes zer/ /lan mdzad pa kye ma zhes snying rje'i gsung sngon du
btang nas yul la 'jug pa rdul dang yul la blo kha ma chog pa mun pa dang yul la gsal par 'jug pa chen po snying stobs kyi/ /yon tan gsum dang ldan pa'i dngos po de gtso bo/
/cha med gcig tu bden par 'dod pa'i 'gal 'du can/ /grangs can pa khyod kyi rig pa 'di ci zhig yin te snying po med do/ /ngo bo nyid dang bral ba'i stong pa de yis/ /dus
bstan du yod pa'i shes bya'i 'bras bu 'byin par byed na/ /rang rang gi 'bras bu dang mi ldan pa'i/ /chos de 'dra 'jig rten 'di na dkon par thal lo zhes/ /rtsod pa'i 'dun
sa gang du mi yi seng ge bdag nyid chen po des/ /sngar rgol so gnyis glang po'i nga rgyal gyi dregs bcom pas/ /khengs pa btang bzhin 'gram la gnas pa yi/ /sgra dar dir
du sgrogs pa'i bung ba de dag rgyang ring du 'phur te song ngo / /yang kho na re dper na rba

rlabs dang chu yi zegs ma dag ni/ /skrun byed nye bar len pa'i byed pa po bdud rtsi'i chu gter yin pa bzhin du/ /srid dang srid pa bral ji snyed pa thams cad/ /nye bar len
pa'i byed po gtso bo gcig gis sgrubs so zhes zer ba la zer/ /lan mdzad pa nye bar len pa'i rgyu gcig las/ /'gal ba'i 'bras bu 'khor ba dang mya ngan las 'das pa gnyis 'byung
ba/ /'di ko mi 'thad de mya ngan las 'das pa ni thar pa don dam dang / 'khor ba ni kun rdzob zag bcas yin pa'i phyir/ dper na rgyu me las 'bras bu bsil ba dang / /ma
khu byug gi bu la bye khra mi 'byung ba bzhin no/ /zhes pa rigs par ldan pa'i gsung tshig /smra ba'i mchog gi ral gri rnon po yis/ /'khri shing g.yo ba'i lce dang ldan pas/
/'khrul pas log par lta ba'i dra ba tshang tshing de dag bcad/ /yang kho na re sim pa dang bar mar nyams su myong ba yi/ /tshor ba bde ba dang btang snyoms la sogs kyi
blo rnams ni/ /sems med pa'i bems po thogs bcas kyi/ /dngos por 'dod pa nged grangs can pa kyi lugs/ /yang ni mkhas pas lan btab pa/ /yid bde sems kyi rang bzhin te/ /rang
yul rig dang rang yul myong ba dang / /rang gi de ma thag 'bras nges pa'i shes pa 'dren par byed pa'i phyir ro/ /tshor ba'i blo de sems med nyid/ /min pa'i sgrub byed
snying gi dbus/ /kho bos 'phangs pa'i rigs pas phug pa'i zug rngu yi/ /tshor ba'i ngang tshul btang mi phod/ /yang kho na re yid bde shes pa nyid min te/ /khyed sangs rgyas
pa nyid rang khas len gzhung lugs kyi/ /nges pa las bshad mthong phyir dang / /de yang 'dor bar mi rigs lo/ /lan mdzad pa 'di na 'ching ba brgya ldan pa'i/ /byis pa rnams
kyi dpyad bya ba/ /yul gang cung zad lkog gyur la/ /mtha' gcig tu lung gi sgrub byed 'jug pa min/ /dper na pho brang rta babs sgo bzhi'i them skas las/ /rim gyis nang
du 'gro ba ltar/ /mngon gyur la dpyod pa'i dus su mngon sum gyi gnod pa med pa/ cung zad lkog gyur la dpyod pa'i dus su dngos stobs rjes dpag gi gnod pa med pa/ shin tu
lkog gyur la dpyod pa'i dus su lung rnam dag gi gnod pa med pa'i dpyad gsum dag byed kyis sbyangs na/ /lung des 'dod pa'i 'bras bu 'byin/ /yang kho na re rgyu dang rkyen
gyi gzhan dbang can du gyur pa dang /

/rig pas ma brtags par rdos bcas phyi rol gzugs sgra sogs/ /rgyun gyi sgo nas rtag pa'i rang bzhin nyid yin te/ /gtso bo'i gnas tshul mi 'dor bar gnas pa'i phyir lo/ /lan mdzad
pa dper na sa hA ka ra'i snye ma dang / /dug shing ngo bo gcig tu mi srid ltar/ /'dus byas dang ni mi 'gyur ba'i/ /dngos de ngo bo gcig tu gnas pa ga la srid/ /rtag
'dzin gnyid du zhen pa'i yul/ /mi rtag par nges dper mtshon byed/ /rgol ba rang gi khar 'byin pa'i/ /gzhung lugs hrul por 'jig par mdzad/ /yang kho na re dper na bur shing
dang ni de'i mngar ba/ /dang por chab gcig skye ba bzhin/ /rgyu dang 'bras bu gnyis ka yang / /gtso bo'i ngang du ro gcig zer/ /lan mdzad pa 'o na nyin mo'i snang ba yis/
/phyogs kun gsal bar byas de'i tshe/ /mtshan dus sngo sangs zla ba'i gdong / /rgyu skar phreng ba cis mi ngom/ /tsu ta'i 'bras bzang g.yur za ba/ /dri ldan sbrang ma rol
ba'i gar/ /dus der de yi sa bon gyi/ /dngos po'ang mngon sum snang bar rigs/ /sngar 'das lang tsho'i ri dwags mig /gzhon nu sems kyi chom rkun de/ /de ring gdong gnyer
smin ma'i 'khyog /lhan cig ya mtshan ston par 'os/ /de bas khyod kyi grub mtha' ngan pa'i gdon chen po/ /rang nyid sreg byed gnam lcags me/ /gzung dka' bzung yang ngal bskyed
pa/ /de bas grub mtha' ngan pa de thong la tshur shog rigs par smros/ /yang kho na re thar pa gdugs dkar grib ma'i rtsibs/ /g.yo ldan 'khor ba'i gdung sel ba/ /thob
tshe mig sogs blo'i dbang po lnga dang / smra ba'i las la dbang byed pa ngag gi dbang po dang / 'gro ba'i las la dbang byed pa rkang pa'i dbang po dang / ster ba la dbang
byed pa lag pa'i dbang po dang / bshang ba'i las la dbang byed pa'i 'phangs kyi dbang po dang / 'khrig pa'i las la dbang byed pa mdoms kyi dbang po dang / las kyi dbang
po lnga dang gnyis ka'i bdag nyid can yid kyi dbang po ste dbang po bcu gcig dang sa sogs 'byung ba lnga ste rnam par 'gyur ba'i tshogs bcu drug po de rnams/ /byed po gtso
bo'i ngang du thim mo lo/ /lan mdzad pa dus kyi rgyal mo skyed byed dbyar/ /rgyags pa'i lang tsho ma yol ba/ /de srid legs ldan ston ka yi/ /ngo mtshar dus ston ga la
rdzogs/ /des na rgyu ni ma 'gags par/ /'bras bu 'jig par 'gyur ba

min/ /rnam 'gyur 'bras bu 'di gang dag /rang rgyu las yin gtso bos min/ /grub pa rnams kyi dri med ngag /rnam dag rig pa'i rjes 'gro ba'i/ /gtam phreng rna bar 'dzin bzod pa/
/de 'dra skal bzang bsod nams mthuu yin no gsung / /de nas kho na re rang sems ri dgas kyi/ /phru gu 'du 'dzi'i grong khyer las/ /thon te zhi ba'i sman ljongs su/ /snum
ljang grib ma'i gzhir 'dug ste/ /sngon gyi drang srong gis bshad pa'i/ /gtsug lag thos bsam min kyang bla/ /dka' thub brtul zhugs 'dis gnas na/ /de la yang srid med mdo
zer/ /lan mdzad pa yi dwags lta bur tshig pa'i lus/ /dka' thub nyag gcig spyad kyang sems/ /nang gi de nyid mi ldan na/ /nyon mongs rgyu la ci ste gnod/ /des na dka' ba
med par mchog zhi ba'i/ /gnas der ring min bgrod pa'i thabs/ /rmad byung shing rta'i lam spangs nas/ /ngal ba 'bras med de ci bya/ /thal 'gyur yang dag tshig re'i 'og /chos
ma yin rnams 'gyel rjes kyi/ /ri mo de ni kho rang gi rigs kyi brgyud pa'i byed pos kyang / /bsub tu med pa'i yul la bkod/ /yang kho na re drang srong ser skya'i gzhung
las rnam bshad pa'i/ /spyi'am gtso bo blo'am chen po nga rgyal dbang po bcu gcig /de tsam lnga/ 'byung ba lnga/ bdag shes rig gi skyes bu ste/ shes bya nyi shu lnga shes
na/ /cha lugs gang gis gnas kyang rung / /grol 'gyur the tshom med do skad/ /lan mdzad pa 'o na drang srong bha ra dhA dzas kyang shes bya nyi shu lnga'i tshul 'di la/
/mkhas par byas mod de lta na'ang / /dpyid ldan mar zhes bya ba'i lha mo chags pa'i 'dod me yi/ /sgrog gis 'khor bar bsdoms de ci/ /'khyog por tshig gis sgrub pa'i ngag /'gog
bden pa Ta ha yi rnga/ /mtshungs pa med pa'i rig pa yis/ /brdungs pa'i sgra la 'jigs su rung / /yang kho na re khyad chos chen po lnga ni za ba po yin pa/ rtag pa'i
dngos po yin pa/

'bras bu skyed pa po yin pa/ bde sdug btang snyoms gsum cha mnyam pa'i yon tan gsum dang mi ldan pa/ ma khyab pa'i sa nas khyab pa'i sar 'gro ba'i bya ba med pa de rnams dang
ni/ /yang dag ldan par gyur pa'i bdag /'di nyid kho na shes pa dang / /bden par grub pa yin no zer/ /lan mdzad pa yul dus gnas skabs gang na yang / /khyad chos lnga ldan
gyi bdag de bden par yod min te/ /gcig dang du ma'i dngos po yi/ /ngo bo nyid kyi btang phyir ro/ /bla na med pa'i ye shes kyi/ /rdo rje'i zegs mas 'jig tshogs la/ /lta
ba'i ri bo nyi shu po gang zhe na bdag gzugs yin te bdag po 'dra/ /bdag gzugs dang ldan te rgyan dang 'dra/ gzugs bdag gi yin te bran dang 'dra/ gzugs la bdag gnas te snod
dang 'dra/ bdag tshor ba yin/ tshor ba dang ldan/ tshor ba bdag gi yin/ tshor ba la bdag gnas/ bdag 'du shes yin/ bdag 'du shes dang ldan/ 'du shes bdag gi yin/ 'du shes
la bdag gnas/ bdag 'du byed yin/ bdag 'du byed dang ldan/ 'du byed bdag gi yin/ 'du byed la bdag gnas/ bdag rnam par shes pa yin/ bdag rnam par shes pa dang ldan/ rnam
par shes pa bdag gi yin/ rnam par shes pa la bdag gnas pa ste de rnams ma lus pa/ dbyings nas bsnyil ba'i gsung tshad ma/ /'jam yang 'khor ba 'gas pa'i sgra drag pos/ /zag
bcas lta ba ngan pa zhar 'byung du/ /bcom pa'i rgyal rnga snyan par khyab pa gang / /tshad med nam mkha'i mtha' la bcas par gyur phul byung gi rgyan/ /shes rab go cha
can des snying rje'i dbyangs/ bden pas log smra 'joms pa chos nyid yin/ /gang tshe rtsi thog snying pos brlan gyur pa/ /de tshe srog chags sdig pa'i rwa yang shin tu mnyen
zla bo'i dngos po'i dpe rgyan/ /rang gi rmongs pa chen po 'phrog byed la/ /dga' ba'i rang bzhin rnyed dang phyi rol chos/ /bden pa med pa'i gnas su dor ba yis/ /nga rgyal
gdong pa smad byas de na re/ /'dren pa khyod kyi dpung pa g.yas pa'i rtse la lhan cig tu/ /skyes pa'i lha mchog ye shes 'jug pa che/ /mkha' dang dbyer med 'grogs pa'i
dum bu bzhin/ /snang la rang bzhin med sngo ral gri 'dzin/ /mkhyen pa la ni srid dang zhi ba'i mthas/ /dpag tu med pa'i chos mngon mdzad pa yi/ /ngag gi dbang phyug grub
pa'i 'dren

pa kye zhes bod nas/ /gzhan gyis mi thub khyod rgyal nga pham mo zhes brjod de/ /drang srong de'i bsam pa la dug gsum nag po'i skye sa yangs pa'i srid/ /rdul mun snying gi
stobs su gso ba'i lhas/ /mchog gi dngos grub chen po ga la zhig /sems pa'i skyabs gnas de las rgyab kyis phyogs par byas nas smras pa/ /rtag dang chad pa'i ri bong mtshan
ris su/ /lhung ba'i rab rib gnas skabs ngan pa'i rtags/ /du mar zhen pa mtshan mo'i bshes btang la/ /nang gi zla ba dag pa'i bder mngon 'gro/ /las kyis bris pa'i ri mor
mi 'char med/ /phrag dog drag po'i sems ldan sdig pa'i rgyu/ /byas pa de yang dge ba'i grogs po bzhin/ /khyod lta bsod nams yangs pa'i mthong don che/ /sngon sangs rgyas
pa rnams kyis ma grol ba'i/ /mtha' yas sems can srid pa'i lam ring du/ /dub pa'i khur brten rgyu med kun gyi gnyen/ /gyur la su zhig gus pa'i sa ma yin/ /spangs dang rtogs
pa phul du byung tshogs pa'i sangs rgyas dang / /skyon med bden pa dam pa'i sgra zab la rgya che ba'i chos dang / /dge bar sbyor ba'i blo gros zad mi shes pa'i dge 'dun
te/ /dkon mchog gsum la nges par skyabs su song / /mya ngan 'gro ba'i dug 'phrog thar pa'i dpal/ /'byor pa 'chi med rtag pa'i ro bro ba/ /rab zhi bdud rtsis dbang bskur
khyod bstan sgor/ /'jug par 'tshal lo mgon po zhes bod nas bdag la nges par rjes brtser mdzod/ /de yis nag po'i phyogs su gnas pa kun/ /spyi bor mi 'grog slad du ral pa yang
/ /bcad bzhin lhungs pas dbang po'i sa'i lha mo/ /'gram pa lan bu'i 'khri shing g.yo bzhin rgyan rab rtog rgyan/ /lhag pa tshul khrims la sogs bslab pa gsum gyi gzhal
yas khang nang du/ /bcug la shAkya'i dbang po'i brtul zhugs gzung / /legs par gsung gi skas la rang sems 'dzegs/ /phyir mi ldog pa'i sa la mnga' dbang phyug /de ltar lung
rigs smra ba thams cad kyi/ /gtsug na nor

bu 'bar ba'i thig pa yis/ /chos log nag po'i lcags kyi khams sbyangs te/ /rgyal bstan rin chen gser gyi rang bzhin mdzad gtsug tor gyi nor bu'i 'od kyi thig pas lcags rnams
dag par byas nas gser du bsgyur ba gtsug na nor bu'i rtogs brjod nas bshad pa dang sbyar ro/ /phyogs bcu'i de bzhin gshegs dang sems dpa' yis/ /legs so sbyin pa'i dbyangs
kyi phreng ba can/ /rna bar brgyan tshul ston pa bdud 'dul dang / /do zlar 'os pa'i mdzes pa thob dang mtshungs/ /skabs der 'phrog byed rjes su 'brangs kha cig /'khrul
pa'i srog btang ring lugs bzang po yi/ /snying la legs par 'pho ba'i grong 'jug byas/ /rang rang lte ba bcad pa'i gnas su song / /de rnams mgrin la bdag nyid chen po gang
gi yon tan mang / /che ba brjod pa'i dkyil 'khor 'phel ba yi/ /tshogs las rab 'khrungs smra ba'i mchog ces pa/ /srid pa gsum na sgra gzhan med par grags grags pa phul byung
gi rgyan/ /drang srong tshe dang ldan pa slob bur bcas/ /bdag nyid che de'i zhabs skyes sen mo'i 'od/ /ring du 'phro ba'i cod pan mdzes 'dzin par/ /gangs can 'dzin ma'i
thig ler nye bar phyogs/ /rdo rje 'dzin dbang padma 'byung gnas kyis/ /dam chos rtag par skyong ma bcu gnyis la/ /gnyer ba'i dbang gis mu stegs mngon mtshan can rnams
bho Ta 'dir/ /'byung ba 'gog pa'i mel tshe yengs med pas/ /gang dag las kyi ras chen dkar yang sngar/ /lta ba ngan pa'i rnam smin snum gyi dri'i/ /thig le phra mor ldan la
khro ba'i me/ /'bar bas 'phrog byed dga' ba srog btang la/ /ngan 'gro'i g.yang la 'phyan nyer yongs 'dzin gyi/ /thugs rje'i phyag yangs brkyang bas dam bzung ste/ /mkha'
spyod go 'phang che la khrid gyur nas/ /gtan du bde ba'i 'tsho ba rnam par tshugs/ /dpal ldan sa skya'i ka ba 'dzam bu yi/ /rkang 'thung rnam par rgyas pa'i rgyan du de'i/
/ral pa nag por 'khyil ba da

dung yang / /sa skya paNDi ta gang gi grags dkar 'dzag pa'i rten du byed rgyu'i rgyan/ /de yi nyag ma'i dud sprin phra mo tsam/ /ldang ba'i skad cig de la bgegs kyi dpung /
/phye mar 'thul ba'i rdul yang phyogs de la/ /'khor mi nus pa'i mthu la yal mtha' med/ /de ltar rigs par smra ba'i nyi mas 'jig rten gsum gyi snying la gom pa bkod/ /grib
ma ring po'i rang bzhin mi nag snang ba thams cad dkar por bsgyur ba yi/ /dge ba mtha' dag spungs pa'i chos kyi blo gros nor ldan blo yis bzung gyur pa'i/ /cha shas res
kyang lha dang mi yi ston pa'i bstan pa yongs su 'degs par mdzad/ /'jam dbyangs mi'i srid pa 'dzin pa sa skya paNDi ta kun dga' rgyal mtshan dpal bzang po'i rtogs pa brjod
pa bskal pa bzang po'i legs lam las/ /mtshungs pa med pa'i rig pas log par smra ba rnams tshar bcad pa'i sarga ste drug pa'o// //chos kyi padma rdzogs par byang chub 'dab
ma stong du bzhad dang yangs pa'i dpal/ /grub pa mchog gi las la sbyor ba'i legs bshad ge sar skyugs pa'i rdul re yang / /gser du snang ba'i rin chen 'di la rin thang
de nyid gzhal du med pa'i char/ /che bas 'jig rten ma lus gang ba'i dpal gyi dge ba dar la bab par 'jo/ /bla na med pa'i ye shes gter thob pa/ /dag pa'i sangs rgyas de dang
dbyer med du/ /'dod pa bkod pa'i dam chos rtag pa'i sgra/ /mi zad rgyan gyi 'khor lo dpag tu med/ /de yang rgyal ba'i 'dus zhal gcig tu rang / /bstan pa'i snang bas mdzes
pa zla ba'i cha/ /kun tu rtog pa med pa'i 'dzum dkar las/ /gdung ba ma lus sel dang mchog zhi ba/ /sna tshogs sems can bsam pa'i dbang shes kyis/ /ri mor bris pa 'khor
ba'i mya ngan med/ /skal bar mtshams sbyor dpyid dang 'grogs pa'i chos/ /re res thar pa'i grong du bder 'jug pa/ /'bras bu dam pa'i dpal gyis g.yur za la/ /legs lam rtag
tu dkar

ba'i me tog dgod/ /tshul 'di'i sbyin pa khyad par 'phags pa'i rngas/ /dpag bsam ljon pa'i grags pa skad mi 'byin grags pa phul byung gi rgyan//dus gsum lha yi yang lha rnams
kyis mgur gyi bum pa gcig tu byo ba yi/ /chos phung pha rol med pa khong du chud pa'i bka' yi glegs bu tshad med bzhi/ /bsnyengs bral seng ge'i dpa' sgra tsam gyis lta
ba ngan pa'i ri dgas bag med par/ /'chal gtam po ti'i lhun po longs para 'dzeg rnams 'jig par byed pa'i dus la bab gzigs nas/ /'jig rten dag pa gnyis ldan du/ /bgyid pa'i
ngag la dngos po kun/ /skyabs su 'gro ba dam bca'i khur/ /rdzogs pa'i skal bzang lam ston slad/ /smra ba thams cad bdud rtsi'i ro/ /yin phyir bsod nams bcud kyis len/ /'gro
na klan kar bral ba yi/ /bden pa'i brtul zhugs 'di la brten/ /bzo rig rgyal ba'i rten gsum po/ /grub pa'i las la sbyar mtho ba/ /sdig bral skal bar ldan pa'i mig /ster
la mkhas pa'i bstan bcos dang / /phyi dang nang dang gzhan gsum gyi/ /yul dang yul can bye brag tshogs/ /phra rab bsags pa dngos rig pa/ /rtsis kyi gtsug lag gi bstan bcos
phul byung bskrun/ /yan lag brgyad dang ldan pa yi/ /tshe yi rig pa rnam dag rgyun/ /dri med ganggA'i bu mo'i 'dzum/ /dkar ba'i snying po legs par bsdus pa dang / /sgra
rig chu bo'i gter bzhi la/ /'jigs med spobs pa'i zla ba yis/ /dbang phyug cod pan thob pa'i zer/ /srid pa gsum na gsal mdzes pa/ /mkhas pa 'jug pa'i sgo dang sgra/ /shes
rab la 'jug pa dang de bzhin yang / /sgra la 'jug pa'i rnam bshad dang sgra nyer ba bsdus pa'i tshigs bcad dang yi ge'i sbyor ba dang / /byis pa bde blag tu 'jug pa'i
sgo dang / /smra ba'i sgo brgya gdangs pa'i mtshon cha'i/ /gnad du bsdus pa nges pa'i gnas/ /rno bas rmongs pa'i dgra bcom pa/ /phul phyin khyad par 'di na 'phags pa dang
/ /dbyangs kyi rgyal mo tshangs sras

kyang / /mgrin la chags pa'i yon tan mang / /de phyir snyan ngag rig byed gzhung / /mtshungs med mkhas pa'i kha rgyan byin pa dang / /tshigs bcad rkang pa sde bzhi yi/ /chos
kyi dpal mo g.yas skor la/ /sdeb sbyor sna tshogs me tog gi /shis pa'i chun po lhag par spel ba dang / /'jig rten 'jig rten 'das pa yi/ /rten dang brten pa'i khyad par
ming / /mngon par brjod pa mtha' yas pa'i/ /tshig gi gter kha yang dag phye ba dang / /skad rigs rnam bzhi'i glur len pa/ /zlos gar mtshan nyid bod 'di na/ /sngon med gsar
ba'i dbyangs kyi ro/ /nyams myong rol mo'i bstan bcos so/ /log pa'i lta ba ngan 'joms par/ /shes bya'i rang bzhin mgrin mtho ba/ /chos de 'jig rten 'di na kun/ /tshad mar
bzung ba ston pa pos/ /gtan tshigs rig pa'i gter gyi nor bu dang / /de'i rang 'grel snang ba lham me ba'i/ /gangs can chos kyi mdzod phye bas/ /rgya gar dag kyang nyin
bzhin gsal bar byed pa dang / /sde snod gsum dang rgyud sde bzhi'i/ /'byor pa dkar ba'i de nyid 'od/ /'char nub med pa'i dam bca' skyes/ /ya mtshan dbang gis nang rig pa'i
skor gyi bstan bcos mdzad pa la/ /so so thar dang byang chub sems/ /rig 'dzin sngags kyi sdom pa gsum/ /rab tu dbye bas bod rnams blo'i/ /mun pa spangs par ma zad de/
/bstan bcos 'di ni shAka thub kyi/ /bstan pa'i khang bzang tog dam par/ /mngon mtho nyid dang nges par rang / /legs pas spud pa'i rgyal mtshan no/ /chos 'di'i nga ro dang
po'i sgras ste bstan bcos rtsom par mdzad pa/ /bod kyi grub mtha' smra ba 'ga' zhig 'khrul pa'i dbang gis rang rang gi lta ngan 'joms par 'jig pa'i skyon/ /khong par sbas
te rnam pa gus pa ltar byas pa'i skye bo rnams kyi phrag dog skad/ /mngon sum 'byin pa bzhin 'di skad gsol te/ bstan bcos 'di rtsom par mdzad na 'phrin las kyi gegs su
'gyur bar snang bas/ mi rtsom pa mkhyen zhes zhus pa'i/ dbang du dor/ /de tshe ston pas rmi lam du/ /bstan bcos rtsoms shig par bskul

ba'i brdar sangs rgyas kyi sku shin tu mtshar ba zhig mi gtsang ba'i khrod na bzhugs 'dug pa la byi dor mdzad pas/ mi mang po mi mgu ba'i rnam 'gyur byed kyi 'dug nas slar
bshol bas/ yang sku de la mi mang pos mi gtsang ba bgo yi 'dug pa gzigs pa las bstan bcos rtsom pa'i rjes su snang ba mchog byin par dgongs nas/ /rgyal ba'i dgongs pa kun
rdzogs par/ /brtsams te 'dzam gling rgyan du bkod/ /mchog gi dngos po'i che ba gsum 'dus nas/ /dri med ye shes gsal ba'i slob dpon du/ /yang dag bzhengs pa'i bla ma dam
pa la/ /thun mong min pa'i gsol ba 'debs pa'i rab byed gnyis pa dang / /bcu gsum rdo rje'i gdan can grags che ba'i/ /sa la rang gzugs rdo rje sems dpa'i mthu/ /grub pa'i
mgon po srid na mtshungs pa med/ /de ltar grags pa'i rgyal mtshan 'phyar ba po/ /sems can khams dang bsam pa bag nyal lha'i/ /rna ba dag pas 'thungs don mtha' yas pa'i/ /ngal
gso bzhin du legs par bstod pa dang / /rnam thar dbyangs ni mi zad ci yang snyan pa dang / /thar pa'i lam bzang rin chen shing rta che/ /mthu stobs dbang phyug bi rU
pa nyid dang / /'khor lo sdom pa'i chos kyi rtsa brgyud bla ma la/ /gsol ba gdab cing bde mchog lha lnga sgrub pa'i thabs dang / /sangs rgyas kun gyi bgrod pa gcig pa'i
lam/ /zab mo bla ma'i rnal 'byor go shri jo 'bum ma dang bcas pa'i rim pa gnyis dang / /tshogs gnyis mngon par rdzogs pa'i rgyu'i don du/ /phyi nang gsang ba'i maNDal 'bul
tshul bshad pa dang / /bla na med pa'i ye shes chen po yis/ /'jug pa bcu gnyis bkod pa'i cho 'phrul gyis/ /bdud rnams phyis mi ldang ba'i g.yul ngo las/ /rnam par rgyal
ba'i dbang po bde bar gshegs pa la/ /bstod tshig gi phreng ba dngar dang dkar ba yi/ /'bras bu'i nang tshangs ldan bzhin 'dod pa'i don la gsol ba 'debs pa'i 'dzum/ /zung
ste gnyis dag dang bde bar gshegs pa'i thugs rje nyer bskul ba dang yang ni de'i/ /snang brnyan lha sa'i rgyal bar bsngags pa brjod pa dang / /snying rje dar bab snying
stobs grub pa'i lha ste 'jig rten dbang phyug dang gar?/ /

thugs rje'i sgrol ma myur skyob can 'khrungs 'gro rnams smin pa 'phags pa'i zhing / /der de gsol ba btab cing mi shes dgra bcom slad du 'jam pa'i dbyangs/ /sku gang rkyang
pa gnyis dang gtso 'khor lnga pa nyid la mchod par brjod pas bstod pa dang / /yab gcig rgyal ba'i shes rab tshogs las btus pa'i sku ste 'jam dpal a ra pa tsa na/ /lha gcig
gi mngon rtogs dang lha lnga bskyed pa'i rim pa rnal 'byor 'khor lo mngon par rtogs pa brjod pas gsal byas la/ /'phags pa gang gi mtshan nas yang dag brjod pa 'don pa'i
thabs tshul rgyud kun gyi/ /rgyal po rdo rje'i bka' la nyal ba'i sangs rgyas gsang ba'i mdzod kha phye bar mdzad pa dang / /rta nag ri bo'i khud du rnga bo che la/ /bstod
pas bskul ba'i skad la yal mtha' med/ /rgyal po lo paN rnams la bstod pa dang po Ta lar/ /bzhugs pa'i zhing skyong gnyen po gdong bzhi pa la bstod pas bsngags pa dang /
/phyag rgya chen po'i dbye ba dang de steng phyag rgya chen po bdun ldan gyi rtsa dang ba/ /sgrub pa lung 'byin dang rten 'brel lam rdzogs pa dang / /rdo rje lus kyi 'khrul
'khor dang brda don gsal ba dang / /rigs kyi dbye ba'i bshad sbyar dang ye shes bsre pa'i bshad pa dang / /brtag gnyis kyi bsdus don dang aShta'i gzhi'i bshad pa dang
/ /zab lam sbas bshad dang tho yig rin chen sgron ma dang / /gsung ngag zin par bris yig mdor bstan zung ste gnyis dang / /khrid kyi lung sbyor dang de yi ste khrid kyi
dkar chag nyid dang / /rtsa ba dang yan lag gi dam tshig rnam par bshad pa dang / /zung 'jug gsal ba'i bsdus don dang tshul bzhi'i bsdus pa'i don dang / /bdag med bstod 'grel
dri ma med pa'i rgyan ces bya ba dang / /tshogs kyi 'khor lo dang thod pa brtag pa'i thabs dang / /rgyud sde spyi yi man ngag gces pa bsdus pa dang / /khro bo sme ba
brtsegs pa sgrub pa'i thabs dang / /rdo rje rnam 'joms bir lugs kyi mngon par rtogs pa dang / /spyod pa rnam dag ces bya ba dang rang sems ngos gzung ba dang / /theg pa
chen po'i rnam gzhag byang chub kyi mchog nyid du/ /sems bskyed pa'i cho ga de dang sems bskyed nyid lung dang sbyar ba dang /

/gza' yum mchod chog dang gzhung lugs legs par bshad pa dang / /bcom ldan sgyu ma chen po sher phyin yum/ /zab mo stong pa nyid kyi mdo sdud pa 'don pa'i man ngag dang / /tshu
rol mthong ba'i byang chub sems dpa' yi/ /ltung bshags phung po gsum pa 'don pa'i thabs dang / /thub pa'i dbang po la gzhan las khyad du 'phags par bstod pa yi/ /rgya
cher rol pa'i kha nyid bskong ba dang / /sher phyin rgyas 'bring bsdus gsum nyams su len thabs dang / /chos spyod bcu pa dang smras pa rnam pa gnyis dang / /dam pa'i chos
la 'jug tshul go bder sbyar ba dang / /zhen pa bzhi bral dang 'da' kha'i gdams ngag gnyis dang / /dri ma med pa'i rgyan gyi rgya cher 'grel pa dang / /rnam bshad bdud rtsi
spel ba dang dug sel ba'i thabs dang / /thabs shes tshogs las 'khrungs pa'i bcom ldan 'das/ /thub pa'i dgongs pa chos kyi dbyings rnam dag /gzugs can bzhin du gsal ba'i
lam po che/ /ston pa tshad ma de yi gsung gi shis par mdzad pa dang / /phyogs bcu'i sangs rgyas rnams la zhu ba'i 'phrin dang / /rgyal ba'i bstan pa la dga' ba'i mthu
ldan lha rnams la spring yig dang / /skyes bu dam pa spyi la spring yig dang bye brag tu/ /'bri khung 'jig rten gsum gyi mgon po la spring yig dang / /spyan snga grags 'byung
ba la bstod pa spring yig dang bcas pa dang glo bo lo tsA ba/ /klog pa thos bsam 'khor los yid bsgyur ba'i/ /rgyu ris dbang po'i grangs rnyed 'dus pa'i 'khor rnams la
spring yig dang / /gtso mdo'i dge 'dun tshogs dang bcas rnams kyi/ /tshangs pa'i yul sa nyid du legs par gsung / /spring yig tsandan spos kyi ngad ldan pa/ /phebs la de
kun dad pa'i spu long gi /gos dkar rtags kyis mtshan pa'i sde para zhugs pa bzhin mngon par phyogs so/ /spyi mthun skal par skyes pa'i las dbang can/ /gzhan la ltos pa med
pa'i nyi ma yang / /mos pa'i bsam ldan skyabs su 'gro bas na/ /blang dor 'chang tshul ston pa'i bka'

'phrin bsgo bar mdzad pa dang / /chag lo chos rje dpal dang gur ston dang zhang gi lo tsA ba dang / /bka' sdom do gor ba dang snye mo sgom chen dang nam mkha' 'bum dang / /rtogs
ldan rgyan dang blo gros rab gsal rnams gyi/ /dris pa'i lan dang bod 'bangs spyir gdams pa dang / /mu stegs kyi ston pa drug btul skabs tshigs su bcad pa dang / /ba
gor zhes pa'i sgra las drangs pa'i bstod pa dang / /bsam yas kyi gtsug lag khang la bsngags pa dang 'jam dpal gyi/ /phyag mtshan ri mor bris pa'i tshul dang chos gsungs
pa'i tshul dang / /lugs kyi bstan bcos legs par bshad pa dang / /skyes bu'i rnam par 'byed pa gzhon nu'i mgul pa'i rgyan dang / /yang ni legs par bshad pa nyi ma'i snying
po zhes bya ba ste/ /'jig rten mig tu gyur pa'i snang ba khyad par can gsum dang / /dbang gi 'phrin las thogs pa med pa'i gar/ /'dod pa thams cad 'jo ba'i rgyal po de'i/
/rjes su gnang ba mchog dang thun mong gi /dngos grub 'byor pa chen pos 'di na phyug /bdag gzhan dge ba'i dngos po byang chub che'i/ /srog tu 'bral ba med par dus gsum na/
/mi shigs snying po'i man ngag rdo rje'i rgyun/ /bsngo bya bsngo byed bsngo ba'i 'bras bu rnam par dag pa ste 'khor gsum yongs su dag pa'i bsngo bas mtho ba dang / /chos
la mi 'jigs spobs pa'i yon/ /mgrin par chags pa'i skad gnyis pas/ /bka' dang bstan bcos sems legs pa'i/ /snod ldan bod du bsgyur ba la/ /slob dpon padma'i phyag star ba'i/
/chos kyi nor bu bla na med/ /phur pa rtsa ba'i dum bu'i rgya dpe nyid/ /shangs sreg shing du gangs can skad du bsgyur ba las/ /'khrungs pa'i rdo rje gzhon nu dngos/
/byon bzhin gsang sngags snga 'gyur la/ /log par lta rnams des tshar bcad/ /ngan 'gro'i dbyangs las rjes su gzung / /gzhom med rdo rje nA da'i sgras/ /snying po'i char yang
rgyan gyi rgyud dang / /brjod bral mthar phyin ngo bo nyid/ /za ba'i rdo rje can dbang phyug /gsang ba nor bu'i thig

le mchog /'dzum pa'i rtse dga' rnam dag la/ /srid pa'i rang bzhin byed po yi/ /yid rab 'phrog pa'i chom rkun mkhan ces pa lha mo thig le'i mchog mas/ /lha tshangs pa'i yid
'phrog par byas so zhes rig byed kyi gtam rgyud nas bshad pa dang sbyar yang rung ngo / /rdo rje sa 'og gi rgyud dang gsang ba yi/ /rgyan gyi nor bu'i rgyud dang kau stu
bha ni sngon rgya mtsho bskabs pa las byung bar bshad pa/ /lha mi'i gtsug tu byin pa na/ /sa gsum skye dgu'i rab rib bcom/ /slob dpon sgra gcan 'dzin te dpal/ /'gro ba'i
bshes gnyen gyis mdzad pa'i/ /dkyil 'khor gyi cho ga zung 'jug tu/ /gsal bar gtan la nges par phab/ /smra ba'i nyi ma dpal ldan chos grags de/ /nub kyang chos ma yin thams
cad/ /lang re med pa'i gtan tshigs gnad/ /ston pa mi yi nyi ma shar/ /dag pa gser gyi mngal yongs su/ /rdzogs pa tshangs pa rang byung zhes pa dran pa'i gzhung las/ khyab
'jug rang byung bcom ldan gyis/ /skye dgu sna tshogs sgrub 'dod pas/ /dang por chu rnams bskyed byas nas/ /de la sa bon rab tu 'phangs/ /gser gyi mdog can rab mdzes pa'i/
/sgo dang chu las rang byung ste/ /de las mchod sbyin rang byung ba/ /tshangs pa rang byung rnam par grags/ /zhes bshad pa dang sbyar ba gang gi /ngag tu chos kun 'gro
bar ni/ /mkhas pa tshad ma rnam 'grel zhes bya ba'i bstan bcos pa ste sa 'dir grags par rgyu/ /tsandra gau mis 'jig rten dbang / /zhal mngon gzigs pa'i dus nyid na/ /mdzad
pa'i smon lam don rgya che/ /tshigs bcad mdor bsdus 'di yang ngo / /mi shes dgra bcom gsal ba'i bsam pa yon tan mang ba'i rnga yab dkar/ /mkhas rnams mngon par 'dod pa'i
rlung ni g.yab cing 'phen par byed pa yi/ /bsil ba'i gtong phod lugs brgya ldan pa'i mchod sbyin snying po sa 'di la/ /legs par brtag bya dam pa'i rgyal po'i grags pa
des kyang 'gro ba 'dren/ /rdo rje'i spyan yangs zim pa'i zur tsam gyis/ /chos rnams ma lus mthong don gsal ba'i bcud/ /thub bstan sa chen 'tsho ba'i bsod nams 'dis/ /sems
can rnams kyang thams cad gzigs pa 'thob/ /'jam dbyangs mi'i srid pa 'dzin

pa sa skya paNDi ta kun dga' rgyal mtshan dpal bzang po'i rtogs pa brjod pa bskal pa bzang po'i legs lam las/ /bstan bcos ji ltar mdzad pa dang rgya gar gyi chos bod skad du
bsgyur ba'i sarga ste bdun pa'o// //thun mong mchog ces gnyis su ma yin dngos po'i ngo bo 'dir gcig tu/ /yang dag yon tan rgya cher rno bas nam mkha'i pha mtha' brtol ba
las/ /grub pa'i 'khor lo 'dod dgur bsgyur bas bdud tshogs yul dang bcas bcom pa/ /bla na med pa'i ye shes sgyu ma chen po'i gar gyis sa gsum srungs/ /dngos dang dngos min
rnam pa thams cad par/ /spyod pa dam pas brgyan pa'i tsandan gyi/ /rang bzhin kun nas bzang po'i pha rol du/ /'gro ba'i mthu la bsam gyis gar khyab nus/ /'on kyang mdo
tsam brjod na srid pa'i 'jigs pa 'joms la mkhas pa dang / /sku dang / gsung dang / thugs dang / rdzu 'phrul dang / 'dod dgu 'byung ba dang / dgos dgu 'grub pa dang / kun
tu son pa dang / bdag po'i dbang phyug ste/ dbang phyug yon tan brgyad kyi 'byor pa'i gtso/ /dus gsum yong ye mkhyen pa chos kyi rje sa skya paNDi ta de/ /bco brgyad lo
la bab pa'i dus nyid na/ /gti mug myu gu'i skye sa med pa la/ /'od gsal mtshan ldan gzhal yas khang blang ba/ /nang du rnam pa thams cad mkhyen gnas pa'i/ /gzigs pas nye
bar 'tsho ba'i mnal lam du/ /a phyi'i mchod rten chen po ga la bar/ /rig tshul nor bu 'bar ba'i do shal phreng / /yid 'ongs mgur na spa ba'i 'dzam gling rgyan/ /drug pa las
ni slob dpon dbyig gi gnyen/ /shes bya dag pa'i dgung mkha' rab gsal bzhin/ /sngo bsangs lang tsho dar la bab yol tsam/ /tshul khrims gter gyi rtags can ngur smrig gi
/rgyal mtshan gur gum dri ru 'phyar ba zhig /mchu sgros dmar gsal bye ru'i yal 'dab la/ /'dzum dkar mu tig 'bras bur mdzes 'od kyis/ /phyogs kun yongs su rdzogs pa'i zhal
lung las/ /don dam pa'i chos mngon dri med

shes rab de nyid thob byed kyi brda btags pa'i chos mngon pa mdzod gsungs pa/ /rmi lam thun gcig la yang bgrang bya ste zla ba'i yun tsam du/ /thos pa 'dzin pas 'thungs pa'i
don de nyid/ /mngon sum skal bzang ras dkar ngos yangs la/ /mi brjed dran pa'i ri mo smin par bris/ /yang mnal lam du nub phyogs chu ldan 'o ma'i rgyun bzhin du nub kyi
grogs po la 'khyog sgrog ma ste chu klung snyan por sgrogs pa zhig 'bab kyin 'dug pa'i/ /'jug ngogs rin chen gad pa'i khri 'phang la/ /lnga rig mkhas pa chen po shAkya shrI
de nyid 'gying ba'i ljags rtse las/ /rdo rje'i glu sgra 'bab pa ste mgur gyi gsungs pa de thugs mtshor bskyil/ /ma 'ongs paN chen shAkya shrI dang / /dngos zhal 'dzom
la sngar gyi mnal lam gyi lo rgyus gsol bar mdzad pas paN chen de'i zhal nas ka ye bu/ /khyod kyi rmi lam dang dus kyi cho ga gcig par kho bor yang / /de lta bu'i rmi lam
gyi tshul byung mod ya mtshan rgya che gsungs/ /yang nub gcig gi mnal lam na bsnyengs pa kun bral ba'i slob dpon phyogs kyi glang po yis/ /rgol ba mtha' dag 'joms pa'i
khri 'dzin pa/ /gzhan du su yang ma dmigs pas khyed myur du byon zhes pa'i/ /g.yar 'dren mos pa phyir mi gzhol ba'i ngor/ /rgya gar shar phyogs 'khor lo can gyi yul/ /der
slob dpon phyogs glang de nyid bsti ba'i phug par song ba na/ /bde gshegs bka' las skyes pa'i glegs bam spo/ /lhun po kha na ma tho med gzigs la/ /de yi bdag por bskos pa'i
chos kyi sgo/ /brgyad khri bzhi stong 'byed par mtshon nus pa'i/ /lde mig gtad pa'i mnal lam byung ste gzims pa sad pa na/ /chos kyi mig chen bla na med pa thob/ /yang
nub gcig gi mnal lam na rgyud ni bslab pa gsum gyis bsdams la klog pa'i 'khor lo yongs bsgyur ba/ /skyon gyi dngos po btsal du med la legs pa'i yon tan nam mkha' mdzod/
/sdig par sdang la dge ba'i bshes su 'gyur 'gal rgyan mtha' yas pa'i tshogs dbus su/ /skabs gsum la ba dkar po'i gdan la

bzhugs lha'i dbang pos btud byas te/ /dam pa rtag pa'i gsung rab kun gyi srog /blta ba'i mig dang nyan pa'i rna ba can/ /dpal ldan chos kyi grags pa'i gzhung lugs tshad ma
rnam 'grel de nyid kyi/ /mchod brjod rtog pa'i dra ba rnam bsal zhing / /zhes sogs tshigs su bcad pa de legs sbyar skad du bsgrags pa na/ /chos sgo'i snang ba rab 'byams
'di mthong ding / /gzhan phan chen por rlom pa'i nyi zla yang / /snying po med pa'i mkha' la rgyu ba spangs/ /phrag gong mthon po gnyis nas shar ba rmi/ /de skad rje btsun
chena po grags pa rgyal mtshan la legs gsol tshe/ /rje btsun gyi zhal nas mtshan rtags de tsam 'byung dkar byung gyur par/ /dga' ston yang dag rigs zhes dge 'dun sder/
/rnyed bkur bdud rtsis brlan pa'i rim gror byas/ /nam zhig kar shAkya grags kyis chos 'khor la spyan drongs tshul na gsal ba bzhin yar gyi lam gsum chu bo gtsang ma'i shul
ste chu shul gru gu sgangs bya ba/ /sum rtsen pa la mngon du gshegs gzigs tshe/ /rgyun du mtshan brjod zhal 'don mdzad pa las chos kyi rgyal mtshan legs par 'dzugs zhes
pa/ /theg chen spyod pa'i 'gyur khugs can dang ldan/ /dge ba'i mtshan ma bzang ste 'dir nga yi/ /ring lugs pA la kI pa ste spos dkar gyi me tog zhim po'i nags rgyas pa'i/
/dpal la skal bar ldan pa glang po'i sde/ /spyod par yan lag drug cu'i gsung du 'jo/ /de tshe nyin mo'i mgon po mtshungs med kyang / /du ba'i rgyal mtshan 'phyar ba'i rta
gdong gi /me lce gser gyi lag pa gar mdzes pas/ /bsu bzhin lho bgrod dang po brtsam 'dug gsungs/ /sa 'dzin de yi rtsa bar bzod dka' ba'i/ /gza' yi rna ba 'dzin pa'i rA
hu la/ /ltar snang rab tu byung ba'i zol bzung nas/ /de ring su zhig rgyu ba gsung 'tshal lo zhes smra ba na/ /drang srong zhes bod par mdzad nas bka' stsal pa gya gyu'i
sdig dang 'grog ma byed/ /bden pa 'di la brten pa rten gcig de ring gang rgyu ba de ni/ /ngas shes gdug pa'i sgra gcan khyod kho na rgyu bar byed pa yin mod/ /de skad lha'i
mig dang lha'i rna ba dang gzhan gyi sems shes pa dang sngon gyi gnas rjes su dran pa dang nam mkha'i rdzu 'phrul te mngon par

shes pa lnga la spyod pas gsungs pa na/ /de la dang bas bsod nams mthu 'bar ba'i/ /gzi brjid gling bzhir dgram pa'i rang 'gros bzhin/ /bdag nyid chen po de la g.yas su bskor
ba'i phyag 'tshal de yi lus/ /mig stong ldan pas phyogs su lta byed pa/ /mtshungs med 'dren pa de yi 'khor kun gyis/ /mthong yang rA hu la gang gi zer mas nongs ma gyur/
/nor bu sgron ma 'bar ba'i me lcer yang / /phal gyi 'thor rlung drag pos ci zhig tshugs zla bo'i dngos po'i dpe rgyan/ /de nas bsam las yas pa'i gtsug lag khang chen por/
/dad pa'i nor ldan btsad pos spyan drongs la/ /chos kyi 'khor lo bye ba'i sgra bo ches/ /lus med dbang po ste gzhan 'phrul dbang byed de'i khang bzang tog 'dar dus/ /'jig
rten dregs byed kun gyi mthu las skyes/ /rang gzugs rnam dag shel gyi sa 'dzin pa/ /sems dang ldan pa rgyu 'dra'i srung ma che/ /srog bdag tshangs pa dkar po de byung
nas/ /bsod nams yon du dang bas lan gsum du/ /bdag nyid chen po de la bskor nas btud pa'i rna rgyan khur tshos la/ /'phyang ba'i phyag dang rjes su 'brel pa'i rten/ /sngon
du btang ste lha gcig zhes bos nas bdag la snyan gtod dang / /khyod kyi thugs rje'i nyin mor byed kun la/ /snyoms par rgu tshigs chu bo'i rlabs brgal te/ /de ring skal
bar ldan pa arka ste nyi ma'i shing nyal ba las langs pa'i/ /grol ba'i rnam dkar 'o mas snying brlan yang / /da dung 'gro tshogs ma ma las nyon mtsho/ /bsgral dka' skye
rga na 'chi'i chu srin gyi/ /mche ba'i rtse mor dmyal ba gzigs sam kye/ /'di las thar pa'i smon lam cig stsal lo zhes zhus pa na/ /zhal skyin yangs ldan spyan ni zung dag
ring / /zla ba nya dang utpal lhan cig tu/ /'grogs bzhin ldan mig gi dpe rgyan mdzes pa rmad byung kun ldan gyi/ /rnam gzigs snying rje'i gter gyur des bka' stsal/ /nyon
cig srid pa'i rang bzhin ma rig pa'i/ /

rtsa ba gcig la sdug bsngal 'bras bu can/ /yal ga lo ma stong du bres kyin rang / /mi bsil ba de las kyi ljon pa'i skyon/ /de bas na gsol ba 'di ltar du thob gsungs 'dus byas
mi rtag glog gi spun zla can/ /bden pa min pa'i grogs la yid 'byung yang / /sna tshogs 'ching ba brgya yis dam bzung ba'i/ /mdud par phye bar dka' ba grol du gsol/ /'dod
pa'i don du gsol ba nyer btab pa'i/ /gsang ba'i sngags 'di zlos dang tshig 'bru res/ /byang chub snying po'i lding khang yangs pa ru/ /bde bar 'jug pa gang la dogs mi
'tshal lo zhes pa bka' stsal pa na/ /de bzhin zhes te rab dang yid la tshig /snyan po snying la brnag pa'i thag pa yis/ /don chen yang dag drangs la bka' yi drin/ /gzo bar
brjod nas rang gi gnas su song / /de ltar mnal ba'i lam du mi ma yin nyid la/ /chos bstan pa la bsngags brjod kyis ci bya/ /'di ni 'jig rten gsum gyi 'dren pa mchog /nyid
la brten te 'gro kun 'tshang yang rgya/ /bsam yas kyi gtsug lag khang der ni bdag nyid chen po de'i phyag sor rtse las bder babs pa'i/ /mtsho dang ngang pa mgo gnyis pa
dang utpa la'i lte bar/ /shes rab ral gri'i gzugs brnyan dang bcas pa da lta sdom brtson dam par grags pa 'di bkod pasa mkhas rnams 'du ba dang / /byin za gtum po'i 'jigs
pa rgyang bsrings mdzad/ /srid pa'i bud shing ye shes me chen gyis/ /bsregs pa'i ro bzhin sol nag thang chen por phebs pa'i dus/ /ya mtshan rdo sku'i zhal las sgyu 'phrul
dra ba glur blangs rgyud kyi le'u/ /'jam dpal mtshan nas yang dag de la brjod/ /nam zhig mthu yi tog mtho ba/ /grags pa'i gos can srid gsum las/ /rnam par rgyal ba'i
rgyal mtshan che/ /nub pa'i dus med bsgreng ba can/ /ye shes kyis dag rnyog med sku'i/ /dkyil 'khor bsam mi khyab pa'i shel/ /gtsang ma'i ngos kyang gzhan snang du/ /dri
ma'i chags mtshon 'dzin bstan tshe/ /bla ma rje btsun chen po de yi ched du bdag nyid chen po de'i sgo gsum yul/ /gces

pa med par btang ba'i srog /dge ba'i las su dkar bas bzung / /srid zhus mnyes par byas pa'i mthar/ /dad dang thugs rje'i che ba yang / /'gran bzhin bla ma'i rnal 'byor gyi/
/rdul bral chos lam der dus gsum/ /sangs rgyas byon pa'i zab don bstan/ /de lta'i yongs 'dzin rgyal kun gyi/ /'dus zhal gcig tu nges bstan pa'i/ /mgon po 'jam pa'i dbyangs
dngos su/ /gzigs las chos rnams mngon sum rig /skye ba'i zlos bu 'di la gang / /'gro mang mya ngan 'das brten pa'i/ /bya ba ma rdzogs kyi bar du zhing gzhan du/ /gshegs
pa'i mtshan ma byung ba las rab grol/ /spang bya ma lus btul ba yi/ /mchog gi rgyal rnga bcu gsum du/ /brdung ba'i go 'phang bla na med/ /thob pa'i nyams dang rtogs pa
shar/ /mi dang mi ma yin thams cad/ /skyabs su song ba'i khur gcig tu/ /khyer ba'i lhag bsam phrag pa la/ /srid pa gsum gyi gtan bde gnas/ /dam pa'i dngos po'i grib kyi bsil
la phyir bzlog med pa'i rtsa ba brtan par zug /sbyin pa dang / tshul khrims dang / bzod pa dang / brtson 'grus dang / bsam gtan dang / shes rab rnams kyi pha rol phyin
pa'i yal ga dang ldan khyab byed rgyal ba'i ngang tshul 'bras bus dud/ /bde blag tu bskrun mthu yi rba rlabs kun tu dge ba'i rang 'dod bzhin du 'jo/ /srid zhi'i mtha' chen
gnyis las 'gongs pa'i ra bar gnas pa mchog gi ljon pa ste/ /ye shes spyi yi me long gyur pa la/ /'jam pa'i dbyangs rang nyid dang mi g.yo ba/ /bde gshegs yum gcig myur
skyob lha mo'i zhal/ /mngon du gzigs pa'i don gnyis mtha' ru phyin/ /snying ga na spu'i bye brag dpal gyi be'us mtshan pa lang tsho ma'i/ /rnam 'phrul gar gyis blangs pa
'chi med kyi/ /ni sngon rgya mtsho bsrubs pa las bdud rtsi byung ste snod chen po brgyad gang ba lha ma yin rnams kyis khyer ba dang / lha rnams yi mug par gyur pa na khyab
'jug gis shin tu yid du 'ongs shing gzugs bzang ba'i bud med zhig tu gyur te song ba la/ lha min rnams kyis 'di ni kho bo cag gi bud med yin no snyam nas bdud rtsi'i
srung mar bzhag ste/ khrus la song ba'i tshe khyab 'jug gis bdud rtsi brkus nas brgya byin gyi khang par khyer ro zhes rig byed kyi gtam rgyud las bshad do/ /de dus kyi
bdud

rtsi las kyang bda' ba'i chos ji snyed/ /sa skyar bdag nyid che de gsung ba'i tshe/ /bar snang nas 'di skad du grags te byang chen smra ba'i rgyal po'i rigs dam pa/ /mi nyid
tshul du skyes rabs nyer bdun gyi/ /bar du gnas lnga rig pa'i paNDi ta/ /tshar du dngar bar zlos pa khyod cig grang zhes pa dang / /bcom ldan 'das sku dpe med rdo rje 'chang
/ /dngos smra'i mgon po grags pa rgyal mtshan gyi/ /sprul pa sa gsum mun pas dbul byed pa'i/ /mi yi nyi ma rtsod pa med khyod shar/ /nam mkha' pha rol med pa'i dam
tshig par/ /ye shes sems dpa' phab pa'i rgyal ba yi/ /dkyil 'khor rab tu 'byams pas ma 'grongs pa'i/ /sems can mtha' yas khyod kyis 'dren 'gyur zhes/ /rang gi yon tan kha
rlangs mngar po'i ro/ /snying bstan ri bo'i sul du myangs pa'i 'brug /bsngags 'os dbyar la bab pa nA da'i sgras/ /skal bzang gtsug phud can mang gar la 'dzug /bar du gzhan
gyis ma chod mir skye ba/ /nyer lngar rdo rje rnon pos rjes su bzung / /de 'dra rgyal ba'i rigs brgyud mu tig gi /'khri shing mngon mtho'i dpyid ka yin mod 'dir/ /gdul
bya'i khams la bstan pa drang don can/ /nges pa'i don du 'jam pa'i dbyangs ngo bo/ /nyid gyur gsar pa'i zhal gyi dkyil 'khor dngos/ /bo dong brtson 'grus rdo rje la sogs
dag pa'i blo can rnams kyis gsal por mthong / /manydzu gho Sha kIrti ste 'jam dbyangs grags pa zhes bya ba'i mtshan ldan pas/ /'chi med zhal zas dri ro can bshams pa'i/
/mgron du gnyer bya 'khor ba las sgrol ma/ /dngos byon dges par rol la nam zhig na/ /der ma gshegs par gsol ba drag gdab tshe/ /byon par snang yang rgyab kyis phyogs la zhal
ma bstan gyur pa de'i tshe/ /ma gcig ces bod nas gnas skabs 'di ni ci las rkyen/ /de skad lan du kye ma 'jam dpal dang / /dbyer med sa skya paNDi ta la khyod/ /gshe dang
log ltas legs pa'i lam sgribs te/ /bdag zhal blta ba'i skal ba'i mig rab ldongs par gyur ta re/ /

de bas na nyes pa'i ltung ba bshags dang mgon po sa skya paNDi ta de'i/ /'dra 'bag bzhengs la dge bas bsnyen gyis gsungs/ /de ltar bsod nams byas pa'i mthu las 'khrungs/ /bcom
ldan 'das ma de yis rjes gzung la/ /srid las 'das pa'i rnam par 'dren gtso bor/ /sa skya paNDi ta gang de nges pa'i skal pa gnyis rab bzang / /de bzhin du dben pa dri
med gtsang ma'i nags phug pa/ /'jam dbyangs shes rab 'od zer ltar bod pas/ /las rlung dhU tIr dag pa'i rmi lam ni/ /gzhon par bzung ste shar gyi nam mkha' la mngon phyogs
shing 'phur bar byas pa na/ /rgya nag ri bo zur phud lnga pa yin zer ba'i ri bzang po yid du 'ong ba cig 'dug pa'i rtser/ /gzhal med khang pa'i dbus su rin chen khrir/
/mgon po sa skya paNDi ta bzhugs pa/ /brtan pa'i 'khor lor nges la gsol gdab tshe/ /gsung ni ma byon 'phags pa 'jam dpal gyi mtshan yang dag par brjod pa rgyud kun gyi/ /rgyal
po gser gyi yi ger 'khrungs pa yi/ /glegs bam stsal ba'i snang ba de srid nas/ /chos la ma rmongs de nyid rig pas phyug /dus gsum gang na 'khor ba'i nad can ma/ /'brel
tshad don ldan de yis gdung sel ba/ /mi dman kun tu dge ba'i tshogs kyi bcud/ /rjes su bstan pa mtha' dang bral ba na/ /lha dang mi dang khyad par gnas de'i bdag /klu
yi rgyal po gtsug na rin chen mang / /chos nyan pa yi gdengs ka nor bu yi/ /snang ba brgya dang ldan pa'i phyag gis mchod de bdag nyid chen po de sa skyar chos gsung pa'i
dus sbrul chen po zhig gis phyag 'tshal ba mi rnams kyi mngon sum du mthong ngo / /kha che'i sdom brtson bsod snyoms chen po pa paN chen shAkya shrI de nyid/ /singga gling
na bsti ba'i dus der lha/ /gnam the dkar po byung nas nged kyi yul/ /hor gyi rgyal khams chen por byon gsol to/ /de tshul 'khor ba'i pha rol las sgrol ma/ /mchog gi ma
gcig snyan du byo ba na/ /'di skad lung bstan te smon lam 'jug pa'i 'brel pas bskal pa yi/ /dar phyin na yang khyod kyis phan du med/ /byang phyogs kha ba ri pa'i cod pan
du/ /songs dang nyid rjes 'brengs pa'i slob bu'i mchog /byang chen spyod pa'i dga' ston bkye ba la/ /mkhas pa do zla med pa sa skya paNDi ta zhes bya ba 'byung gi des
hor gyi rgyal khams thams cad rjes 'dzin gsungs/ /'khor

ba'i dgra mngon bcom pa yis zhes singga gling gi dgra bcom zhig gis kha che paN chen gang la me tog kha ma bye ba cig sprad nas/ /bod yul khams su 'gro na me tog 'di khyer
la songs shig /bod na 'jam mgon sprul pa mthong ma thag tu kha/ /legs par phye bas sprul pa yin pas mtshon te der me tog 'di gtod lo/ /yang ni paN chen de nyid 'phags pa'i
yul/ /shar phyogs gser 'od rgyal mtshan zhes pa yi/ /gtsug lag khang par bzhugs dus rgya nag gi /rgyal pos g.yar 'dren mngags pa'i tho rangs cha/ /'phags pa 'jig rten dbang
phyug gis sprul pa'i/ /dge slong dgung zla gsar pa'i 'od las kyang / /ches dkar rmongs pa'i 'thibs bu 'joms chas pa/ /brtse ba'i yid can de yis 'di skad du/ /rgya nag
po'i zhing de khyod kyis rjes gzung yul ma yin/ /gangs can sa la gnas pa'i sems dpa' che/ /brtan pa'i 'khor lo mi yi zol can gyis/ /gdul bya de 'dul bara 'gyur ro zhes
pa yi lung du bstan/ /snying la de gsung bkod byas nam zhig bod du byon pa'i dus na/ /rnam pa kun rig sa skya'i paNDi ta/ /gzigs pa tsam na srid las 'das pa yi/ /mtshan nyid
bzang po kun ldan de bzhin du/ /yang dag snang ba sa skya paNDi ta de nyid 'jam dbyangs kyi sprul pa yin par sngar singga la'i dgra bcom pas bkur ba'i gser gyi padma
ni/ /mngon shes ldan pas rtogs pa'i bzhad sgra la/ /dad pa'i bung ba kun bsdu snyan pa'i ro/ /da dung nyams pa med pa'i bcud kyis len/ /bdag nyid chen po des ni 'khor 'das
kyi chos kun rten cing 'brel par 'byung 'khyud pa'i/ /mtshan nyid can du nges par gzigs pa'i mthu/ /don dam nam mkha'i ri mo mtshan spangs kyang / /kun rdzob bslu med bshes
mo 'di na mtshar/ /'jam pa'i dpal gyi 'phrin las mi dman zab/ /ngo mtshar pir gyis bkra ba'i re khA can/ /byin rlabs mdzod du 'khyil ba'i 'khor lo sa skya'i dbu rtse
rnying mar sbas pa de yi/ /dbang du dge 'dun mi phyed rgya mtsho song ba ste ban khri tsho bco brgyad 'dus/ /bsod nams las la sbyor ba'i tshogs kyi bdag /grub pa'i man ngag
lte ba ma smad bzang / /phongs pa thams cad bcom pa'i tshong 'dus 'du ba'i 'khor lo bkra shis lha khang du sbas pa yis/ /'jig rten 'byor ba'i gter chen ma lus sdud pa
ste rgya dkar nag phyin gyi dpal 'byor dbang du gyur/ /mi bzad dus kyi bdag po mthar byed pa/ /'dus ma byas par

drag tu khros pa yi/ /sos btab bdud kyi las kun mi 'tsho ba'i/ /rgyal thabs chen po ste mtha' dmag slog po'i 'khor los rin chen sgang gi thod ri la sbas pa g.yul ngo slog pa
ste dgon pa ji srid gnas kyi bar mtha' dmag bsrung bar nus pa'o/ /khro ba'i rgyal po sme ba brtsegs pa yi/ /gar dgu'i nyams su shar ba'i 'khor lo chos khri thad du sbas
pas der mtho khong / /ngan pa'i dris kyang reg pa min phyir du/ /srog chags bse mo'i tshogs rnams 'gog par mdzad de mi 'byung ngo / /de ltar sa skya chos dang srid gnyis
kyi/ /'byor pa'i mthu yi nyes pa kun bkrus par/ /dge legs ya mtshan dbang du skyes pa la/ /khams gsum pa yi sems can ngal gso brten/ /tshad ma rigs pa'i gter gyi par phyogs
gang na/ /bsgrubs pa mtha' dag tshig gi mtshams gcig tu/ /nges pa kun la 'doms pa ma li ka'i/ /do shal 'di yang grub pa'i rgyan du brtsi/ /stong pa dngos po'i ngo bo
'di ni 'jigs su rung ba'i cho 'phrul du/ /dbab pa'i lus kyi nam mkha' rdzogs pa'i sangs rgyas bar du bsrung ba la/ /blta ba'i sdang mig bgrad dang bzhad dang dur khrod chen
po'i chas brgyad can/ /zhal gyi dkyil 'khor bstan par ma zad srog snying phul ba'i dam ldan lha/ /stong nyid mtshan ma med pa yi/ /rang byung skye ba bcom ldan 'das/ /dgyes
pa'i rdo rje rnam gsum po/ /dag pa mi zad kun rdzob tu/ /gzugs can sangs rgyas bsnyems pa'i gter/ /'chang ba'i rdo rje gur gyi mgon/ /'khor dang mya ngan 'das dngos
kun/ /ba spu'i rtses kyang grub pa can/ /smin ma 'khyog por blta ba'i gzhu/ /zag med rgyud kyis bkug pa yi/ /lam du dge la sbyor ba'i mda'/ /drang pos sdig pa'i chos kun
'dul/ /de yi thugs dang ro gcig pa'i/ /brda thabs lan bu gcig pa ru/ /g.yo ba'i lha mo kun gsal gyi/ /lus can e ka dzA Ti'o/ /gang de'i lto bar rang sngags kyi/ /sa bon
las 'khrungs nam gru ma/ /'dod khams rang gir byas lhan cig /lus med dpung pa'i 'jug pa bskum/ /drag po las kyi pho brang

na/ /tshangs gsum tshang ba'i 'khor lo'i mgon/ /de phyir yang dag zhe sdang gis/ /bsgral tshad thar pa'i sder mngon phyogs/ /bde bar gshegs pa'i gsang ba kun/ /'dus pa 'jam
pa'i rdo rje dang / /gnyis med ye shes mdzod 'dzin pa'i/ /mi 'gyur dam tshig gnyen po can/ /srid pa gsum las rgyal ba yi/ /nga rgyal drag po'i rig byed zhal/ /dkyil 'khor
dngos su bstan pa na/ /las kyi gshin rje dngang byed pa/ /yang ni ngo mtshar sprul pa'i gar/ /bram ze'i gzugs 'chang ral pa yi/ /do ker tsam gyi grib ma la/ /srid pa sum
cu rtsa gcig ni 'dod pa'i dbye ba bcu gcig /gzugs kyi dbye ba bcu drug /gzugs med pa'i dbye ba bzhi ste de thams cad nyal/ /'jig rten mes po'i bka' las ni/ /'das pa'i snying
stobs rgyal po skal ldan shing rta'i ngor tshangs pas ganggA mi yul du bobs shig pa'i bka' bsgo ba na/ de las 'das so zhes rig byed kyi gtam rgyud nas bshad pa dang
sbyar ganggA'i rgyun/ /dri med rba rlabs rtse mtho bas/ /nam mkha' 'gongs pa'i 'phrin las sgrub/ /bde chen ro la sbyor bzhed pa'i/ /mkha' 'gro gsang ba'i gzugs can ma/ /rnam
bzhi rtsen pasa lha'i bu dang / nyon mongs pa dang / phung po dang / 'chi bdag gi bdud bzhi yi/ /srog 'phrog nag po brtsegs pa rgyu/ /bdag nyid chen po sa skya paNDi
ta gang gi bka' yi zegs mar yang / /srung ma'i tshogs kun cis mi gnas/ /'jig rten 'jig rten 'das thams cad/ /'di la skyabs su ma songs su/ /dge bas rjes su 'brel pa'i smon
lam dar bab dang / /rnam grol dri med gsal ba'i snang ba rtogs byed ldan/ /mtshan dang grub pa'i rnam par thar pa bsgrags tsam na/ /ma rig dgra bcom mchog gi dngos po
kun gyis 'byor/ /'jam dbyangs mi'i srid pa 'dzin pa sa skya paNDi ta kun dga' rgyal mtshan dpal bzang po'i rtogs pa brjod pa bskal ba bzang po'i legs lam las/ grub pa'i 'khor
los sgyur ba'i sarga ste brgyad pa'o// //snying stobs

rang bzhin dri med pa/ /bgrod pa gzhan phan snying po'i gter/ /'chang ba'i sangs rgyas khengs pa can/ /rnam dag 'gro la brtse bas dud/ /nam mkha'i mtha' ltar bskal pa'i yul
yang dad pas 'gongs pa'i khyad par gtsug /rgyang nas btud pa'i 'od zer ring po mtshams las brgal ba'i ngo mtshar gyis/ /zhabs kyi padmo dri med kha phye dge legs 'char kha'i
snang ba che/ /mdzes par chas pa'i rang bzhin rin chen dmar po'i 'dab ma nges par yangs/ /rdo rje mkha' dbyings dag pa'i bde ba chen po'i ngang du zhuu ba las/ /tshad
med lha mo rnam bzhi'i glus bskul te/ /e ma sangs rgyas rdo rje 'chang ba'i mi/ /rje btsun grags pa rgyal mtshan zhes bya ba snying rje'i gter du bzhengs des sngon/ /bu
kye zhes sa skya paNDi ta de la bod nas mnyan par bya yi khyod la spyir/ /mthon po'i rgyal rigs mi gcig mi'i seng ge /stobs ldan brgyad kyis chos thams cad mkhyen pa la
mi 'jigs pa dang / chos thams cad ston pa la mi 'jigs pa dang / sgrib pa med pa'i lam du 'jug pa la mi 'jigs pa dang / zag pa zad pa'i ye shes la gnas pa la mi 'jigs pa ste
mi 'jigs bzhi yi khri/ /'degs pa'i gyen mig mtho zhing khyad par du/ /rigs dang skad kyi bye brag rgyud stong gi /bar du tshangs pas bsgreng ba'i 'jig rten gang / /kun
tu dga' ba'i zlos gar mtshan gzhi'i yul/ /yangs par byas pa'i don yod phang hor gyi rgyal khams dang zlos gar gnyis sbyar du yod pas sbyar rgyan pa nas/ /cod pan te zhwa
mo'i dbyibs mkha' spyod 'dab chags kyi dngas ma'i khra ji bzhin 'dra ba gyon pa dang / /rig byed lag pa'i tshul ldan dpa' bo'i rgyud/ /'jug pa thar pa'i sa chen gzung ba
la/ /legs par 'ongs bzhin lham ni phag sna 'dra ba gyon pa can khyab 'jug gi phag pa'i 'jug pa dang sbyar/ /zhon pa'i rta yang gzhan las shin tu nas kyang de/ /rmad byung
ger ling me yi gshog can gyi/ /sprul pa'i skye bar ldan nam mngon sum mtshon/ /rnam pa de lta'i spyan 'dren 'byung 'gyur la/ /rigs kyi mkha' mchog dag pa'i dbu rgyan zla
ba bzang / /

'phel 'grib med pa'i snying las 'dzag pa yi/ /chos dkar bdud rtsi'i snye ma sa gzhi la/ /smin phyir yid ni gnyis pa'i zla med par/ /songs shig dge ba'i 'bigs byed rlung gis
der/ /srid zhir gnas pa'i yon tan dri bzang tshogs/ /rdzogs pa'i dpal gyi phreng ba rab ring bas/ /sa gsum snyan par gzhal ba'i lung bstan bzhin/ /zhing mchog kun gyi snying
po 'dus pa'i ro/ /lhag par myangs pa'i sa gzhi zla shel las/ /dkar ba'i sa skyar 'gro mang byang chub pa'i/ /chos kyi sbyin pa lugs brgya ldan mdzad tshe/ /khyod grags
'dzam gling rje bo se chen go dan gyi/ /thos pa'i 'khor lo sems la bsgyur ba'i mod/ /sdig pa'i dngos po thams cad thag bsrings pa'i/ /bsod nams las la sbyor ba dran pas
rig /g.yar 'dren don du nye dbang las kha can/ /mi chen dor rta mngags gyur de la yang / /'khor gyi grangs ni dpag tu med pa yis/ /bod yul brjid pa'i mi yi g.yur za ba/
/gser gyi srab kha glod pa rta pa'i tshogs/ /rtsal shugs drag por che bas 'thor ba'i rdul/ /nam mkha'i gtsug tor snyeg la song ba'i rjes/ /rmig rtse'i ri mo sa la 'god min
byung / /mi yi yul na gtam tsam nyid kyang ci/ /lho phyogs rgod ma kha las skye ba dkon/ /mthor thos bgrang bar yas 'di chu gter las/ /gsar du lhun po gzhan pas bsrubs
skyes snyam rab rtog gi rgyan/ /mtha' dag skye bo the tshom khyog nyid du/ /g.yo dang 'jigs su rung ba'i mi srun sbrul/ /dad pa'i gdengs ka las skyes snang ba mchog /gsal
ba'i sarba mu tig can du mkhyen/ /'dzam bu nA da'i yi ge gtsang ma'i 'phrin/ /snang ba nyin mor byed pa'i las kyi shugs/ /'gog pa med pa'i rgyal po de yi lung / /che ba
gnyis dang ldan pa'i sgra bsgrags pa/ /tshe ring gnam gyi she mong btsan pos lha chen dbang phyug gi yon tan phra ba dang / yang ba dang / go 'phang che ba dang / 'dod dgur
byed pa dang / mchod par 'os pa dang / bya ba la dbang ba dang /

las la mi dbang ba dang / 'dod pa sbyin par byed pa ste/ brgyad phrogs shing tshangs pa chen po'i byed pa 'chang ba/ /bsod nams chen po'i dpal las skyes stobs kyi 'khor lo
nam mkhar 'phags pa'i rjes su gling bzhi ri rab 'brengs pa'i rgyal po nged kyi lung / mtshan bzang po sum cu rtsa gnyis dang dpe byad brgyad cu'i yan lag yongs su rdzogs
pa'i sangs rgyas gnyis pa ltar ram/ /rnam pa thams cad mkhyen pa'i ye shes kyi sku 'jam pa'i dbyangs dngos smra ba'i mkhas pa sgyu 'phrul chen po 'chang ba sa skya paNDi
ta kun dga' rgyal mtshan dpal bzang po la 'di lta ste/ ma gyur rigs drug gi 'khor los bsdus pa'i 'gro ba la gnam sa'i drin lan 'dab par/ dge sdig gi lam gyi rnam par dbye
ba shes la/ 'jig rten dang 'jig rten las 'das pa'i dngos grub kyi khang bzang du 'dren par nus pa'i bla ma zhig dgos byung ba brtag pa byas dus/ legs byas kyi me tog phog
pa'i lha'i bgos skal bzang po khyod du 'dug pa/ sems 'dren ma ma yin pa'i rtse gcig pas g.yar 'dren na 'byon pa ci gnang / yang nyer len gyi phung po srid pa'i chos nyid
can du rgas par bsnyad na/ sngon lha mi'i ston pa shAkya thub pas sems can gyi don la gdung ba med par lus grangs med du sbyin par btang ba ci tsam/ de'i chos rnams mngon
sum rtogs pa'i dam bca' dang e 'gal/ ngas rnam par rgyal ba chen po'i ru mtshon blangs nas/ dpung gi sbyor ba drag po bshams na skye 'gro mang po mnar bar mi 'gyur ram/
bla na med pa'i ye shes kyi mthu thob la/ phrin las kyi ting nge 'dzin thogs pa med pa/ kun la byams pa dang thugs rje'i 'od zer rnam par snang mdzad bye brag med par khyab
pa'i don gyis na/ sa le bar khri phrag du ma'i lam gyi ngal ba spangs/ jin gir hor gyi rgyal po'i rigs kyi mos pa phyir mi gzhol ba'i slad/ mkha' las rin po che'i char
brtsams bzhin

'khor ri rab kyi nyi rdul gyi grangs dang mnyam pas bskor te/ nam mkha' mdzod kyi gter zad mi shes pa'i pho brang du myur bar spyon zhig /nyi 'og chu lha'i phyogs kyi bande
thams cad shes su 'jug ces/ pho dud kyi thog mar bskul ba'i skyes dngul bre lnga/ gan pa'i gos ta'i hung gi snam sbyar mu tig gi tshom bu can/ gos lu hang gi ring 'gag lham
'bob dang bcas pa/ kha thi dang mthon thi kha tshang yug gnyis re/ bzang po'i gos sna lnga yug nyi shu rnams yod/ 'bad pas don du gnyer ba la rdo shrI mgon dang / dzi
ba kha mngags pa yi/ 'brug lo zla ba brgyad pa'i tshes grangs la song ba dge /de don dpyad la dang por bla ma rje btsun grags pa rgyal mtshan de'i bka'/ /rtag tu mi brjed
snying dang ma la ya/ /mtshungs par skye bas mtho ba'i tsanda gyi/ /rang bzhin thams cad gzhan la phan don gzhan bkod pa'i rgyan pas drangs/ /gdan sa'i chos kha 'dzin la
'o yug pa/ /bsod nams seng ge shar pa shes rab kyi/ /'byung gnas che dang srid pa'i gtsug lag khur/ /'khyer bar grom pa shAkya bzang po bskos/ /rnam rtog med las 'jig rten
gsum 'dren pa/ /sangs rgyas spyod yul nyin mor byed pa yis/ /srid dang mun pa lhan cig mi gnas pa'i/ /go 'phang mkhan po lha dang mi'i bla ma/ /gnas dang gnas ma yin
pa mkhyen pa'i stobs/ las kyi rnam par smin pa mkhyen pa'i stobs/ mos pa sna tshogs mkhyen pa'i stobs/ khams sna tshogs mkhyen pa'i stobs/ dbang po mchog dang mchog ma yin
pa mkhyen pa'i stobs/ thams cad du 'gro ba'i lam la mkhyen pa'i stobs/ kun nas nyon mongs pa dang rnam par byang ba mkhyen pa'i stobs/ sngon gyi gnas rjes su dran pa mkhyen
pa'i stobs/ 'chi 'pho ba dang skye ba mkhyen pa'i stobs/ zag pa zad pa mkhyen pa'i stobs te/ stobs bcu mnga' ba de yi thugs ka las/ /'khrungs pa'i sems dpa' chen po
nye ba'i sras/ /so skye'i sa las ring du 'phags pa yi/ /mtshan dang mthun pa mchog gi don ldan pa/ /'khor bas za ba'i 'jigs pa chen po la/ /rtsa ba ma rig pa yis srog phrogs
nas/ /dge la sbyor ba'i blo

gros drag po'i sku/ /gsang ba'i bdag po'i sprul pa ste mtshan yang 'gro ba'i mgon po phyag na rdo rje ste/ /dbus 'gyur 'chang du khyab bdag gtso dang 'khor/ /sngon byung gtam
gyis ci bya 'dir dus gsum/ /rgyal ba kun gyi 'dus zhal phye ba'i mchog /bdag nyid chen po sa skya paNDi ta sras bcas mngon sum snang ba rab tu 'byams/ /mtho ris mgon po
tshangs dang brgya byin sogs/ /phyag 'tshal gdong pa rdzogs pa'i me long gang / /srid gsum gtsug gis byis pa'i zhabs sen la/ /ya mtshan mthong ba'i bdud kyang dul bzhin
du/ /shes bya ma lus dag pa'i dkyil 'khor che/ /sngo bsangs lang tshor bab pa'i dgung mthon por/ /'dzegs pa'i bgrang gzhi ste dgung lo gsum lhag drug cu'i dbyangs/ /zab
mo 'brug gi lo la sku bskyod de/ /nyan thos rang rgyal theg pa chen po yi/ /rigs can 'khor gyis gnam dang sa thams cad/ /rdzogs pa'i spyi bos gtams pa'i khor yug rgya/ /'od
stong ldan pa'i nyi mas dpag tu med phul byung gi rgyan mtshar che ba/ /mche ba'i gangs ri gzings pa'i g.yang sa la/ /khrag 'thung rgyun gyis dmar ba'i sprin rtag tu/
/'bab pa'i zhal yangs dam can rgya mtsho'i rlabs/ /drag po'i nyams ldan 'phrin las sgrub phyir rgyug /bse 'bag nag po'i zol can gur mgon yang / /zhabs rjes mthun par zhugs
tshe sde 'di nyid/ /srung ba'i mel tshe khyod kyis ma g.yel zhes/ /ngur smrig bla gos gtsang ma bsnun te bzhugs/ /de nas gnam sngon rim pa bcu gsum gyi/ /rta babs 'degs
pa'i ka ba lta bu'i ri/ /'bigs byed khengs pa bsnyol byed kha'u yi/ /gnam lcags 'bar ba'i brag gi yang rdzong der/ /thogs pa med pa'i 'phrin las bzhi yi zhal/ /gdangs pa'i
lam la gang song 'khor ba 'dir/ /phyis mi skye ba'i dam tshig bdag po gnyen mgon de nyid la/ /bstan pa bsrung don gnyer ba'i tha tshig blangs/ /shis pa kun gyis phyug
pa'i mtshan ris can/ /zhabs kyi

padma shar du bkod pa'i phyogs/ /sa yang gseg ma med pa rin chen gyi/ /rang bzhin shA ba sgo lnga dang por phye ba'i yul/ /khro phu gang du phebs la lha mig dag pa'i yang /
/gzigs mo nyan par 'tshal ba'i khyad par rten/ /byams mgon sku de khro phu'i lo tsA ba'i/ /rnam dkar bgyi ba'i phul la legs so byin/ /yang ni 'phags nor bdun gyis phyug
pa'i sgor/ /rgyal ba'i bstan las skyes pa'i gnas brtan gyi/ /sprul pa'i ba gam 'od tshogs dkar ba'i gnas/ /chu mo bya lo gtum ston blo gros grags kyis btab pa'i snar thang
chos kyi gra de'i sder mngon phyogs/ /thog mar chu mig tu phebs 'chi ba'i 'jigs pa chen po brgyad kyi sos/ /'debs pa'i dgra 'joms gnyan sgrol nyer gcig gi /gtso mo chos
kyi mig yangs de dang nyid/ /dbyer med 'gro ba'i don la dam bcas mdza'/ /de nas rmongs pa'i mun gcod mtshon cha chen po pa/ /rig pa'i ral gri g.yo ba'i mkhas rnams kyi/
/rgyu skar phreng bas bskor nas btud pa'i dbus/ /mtshungs med ri bong can ltar nyams su bde/ /snar thang de'i g.yas phyogs stong nyid snying rje'i ngor e dang waM/ /zung
'jug chos kyi rdzu 'phrul ldan stobs kyi/ /rgyal kun rtse mor 'gro ba'i sngags kyi theg pa che/ /'byung gnas bstan pa'i srog tu 'chags par gsungs/ /de las ring min sa na
nyang smad nyi ma'i phung po'i rir/ /skye ba dang gnas pa dang 'jig pa'i bdag nyid de gnas skabs gsum pa'i lhas rtsen srid pa'i rdzong / /slob dpon padmas lung bstan ji bzhin
'bab par dgongs las ding / /sa la bsam don grub pa'i rtse mor grags/ /'jam pa'i dbyangs bdun brgyud du 'phos pa las/ /legs bshad longs la spyod pa'i khyad par glu/ /snyan
pa'i 'gyur khugs mkha' mnyam grub 'jam dbyangs bdun brgyud dang dbyangs bdun sbyor bas sbyar rgyan mtha' can/ /thub bstan gser gyi mdog can 'byung bar mkhyen/ /smig
rgyu'i rba rlabs phreng ba mkhar 'khyud par/ /chur 'khrul nas srid pas song ba'i ri dgas bzung bzhin gyi/ /zla ba de nyid ri dgas bzung

ba'i nyes spyod du bde 'byung ral pas brdar ba yi/ /phye ma'i gos can pha mtha' med ma'i dbyings rab rtog gi rgyan mtshar ba/ /thun mong mchog gi dngos tshogs grub pa'i gter/
/mi zad phung po'i pha rol mthong min ri/ /che ba'i gzhal bya sa 'dzin dbang po yi/ /do zlar 'os de gzigs pa'i bdud rtsis bkrus/ /tshe yi 'du byed gso ba'i g.yung drung
rgyun/ /'chi med sman gyi chu bo 'bum gyi mtsho/ /zhal gyi me long gtsang ma thob pas na/ /sman chas kun las bzang ba'i dag byed tshad mar 'dzin/ /de dang nye bar phyi
rol 'byung ba lnga'i/ /dngos po thams cad bkra shis 'khor lo'i mdzod/ /go 'byed pa dang lhan cig mtho ris lha/ /ya mtshan dbang du chags pa'i yul chen dbus/ /nor 'dzin dpal
gyi bu mo 'dod 'jo ma'i/ /mngal gyi sny-ing po las thon ri bo'i steng / /sde bzhi'i dpal ldan pa'i pho brang rin chen spungs pa zhes/ /snyan grags lha yi khang bzang 'byung
'gyur la/ /de nyid skyong byed byang phyogs shambha la'i/ /rdo rje'i rigs ldan seng ge'i gdan can rnams/ /rim bzhin lha sger dkar po'i rigs kyi rgyud bzung nas/ /legs
byas rnam smin skye ba tshar dngar bar/ /snod kyi 'j-ig rten khams 'di skyabs song ste/ /bcud kyi sems can kun kyang de phyir du/ /mthun par grub pa'i dbang phyug rgyal
po yi/ /rgyal thabs 'khor los bsgyur ba'i cod pan can/ /'ba' zhig pa ste rnam par rgyal ba yi/ /dpung par gnam sa 'chel ba'i stobs kyi rtser/ /bstan pa spyi dang khyad
par sa skya pa'i/ /ring lugs gyen du 'degs la mtshungs pa med/ /de skad zhal gyi 'dzum phreng las skyes pa'i/ /lung du bstan pa mchog gi padma dkar/ /bden par bzhad pa'i
'dab ma stong yangs pa'i/ /dog pa ge sar ral can rna bar brgyan/ /spang bya ma lus nub pa'i phyogs de na/ /bag yod mngon par mtho dang nges legs kyi/ /'byung gnas dag pa
shel kyi khang pa can/ /skar tshogs rgyas pa lta bu'i 'od gsal gling / /srung ba'i rgyal po li byin ha ra

de/ /lta byed glog gi zer mas srid pa gsum/ /gsal ba'i snying por lci ba de mthong nas/ /brgya phrag brtsegs pa'i phyag dang mchod pas bkur/ /shar du dga' ldan mi pham mgon/
/me long lta bu'i zhing de la/ /pra phab pa bzhin sku yi tshad/ /'jig rten 'di na mnyam zla med/ /e ma byams chen de'i mtshan gyis/ /chos grwa bsngags pa'i che bas kyang
/ /'chi med lam gyi tshad rig pas/ /yongs su bskor ba 'byon par gzigs/ /bya 'dabs rin chen gzhal yas kyi/ /khang par ngur smrig 'dzin pa'i tshogs/ /tshul khrims phung pos
mtho ba'i sdes/ /phyogs kyi khong rdzogs khor yug can/ /chags rdul dri med padma las/ /rang byung ye shes sems dpa'i ma/ /dag bya'i 'khor ba las sgrol ba/ /don dam bden
pa'i gsung 'byon pa/ /lha de rnam mkhyen phang ba yongs brjes kyi rgyan ru/ /gzung zhing des kyang thugs kar gang / /bkod pa'i ye shes gcig bsdoms pa'i/ /bde chen rgya
la thams cad btab/ /'gro ba'i bla ma sa skya pa/ /chen po'i phyag rjes rdo yang mchog /grub pa gtsug gi nor bu ru/ /song bar gus pas sus ma bsten/ /log 'dren spyi bo 'gems
pa la/ /rdo rje ltar drag srung ma'i mchog /jo chen mched bzhi de yang bka'i pho nyar/ /rdo rje'i gom pa 'dor bas brel/ /ring min de na me chu gnyis ldan gyi/ /rdzing bu'i
ngang tshul tsam gyi srid pa'i nang / /'phrogs na dam pa rnams kyis gzhan gyi don/ /lhod par ci zhig 'tshal lam dgongs de nas/ /anda rnyil gyi khams la snyoms zhugs pa'i/
/nam mkha' mtshan bral skye ba ltar sngo ba/ /chu yi phun tshogs pha rol med pa yi/ /kho ra khor yug yar 'brog g.yu yi mtsho/ /srid pa'i rgya mtsho gcig mtshon de la
ni/ /gang gi sku yis reg pa'i khyad par rlung / /phog pa'i byin rlabs chu bo rgyun zab pas/ /der gnas sems can dag pa'i gnas su drangs/ /de yi rba rlabs khengs pa phyir
mi bsnyil/ /

brtan ldan g.yas su 'khor ba'i mu khyud 'dzin/ /gtsang la yar gtogs te yab la zhes bya'i gtam gyi me tog ri/ /rna ba'i rgyan du gyur pa brgal ba'i ngogs/ /rta mchog kha las
'bab pa'i pakShu la/ /bkra shis gru rdzings bskyod pa'i ba dan tshogs/ /phyar ba'i mkha' ni dri med nyal 'gro mas/ /dbu ba'i gdugs dkar 'bum phrag rab rtog gi dpe rgyan
phul che ba bteg bzhin gshegs/ /bstan la bya ba chen po'i 'dul ba 'bum sde 'dzin pa'i gdan sa zul phu ru/ /'gro 'dren mkhan po chos kyi rje bdag nyid chen po sa skya paNDi
ta dang las kyi slob dpon zul phu'i mkhan po na bza' 'phred gsol bar grags shing mtshan dngos chos kyi byang chub ces bya bas mdzad de/ /khrims ldan dge slong dge 'dun
chen po 'dus pa'i tshogs dbus su ste rigs kyi dbon/ /'phags pa rang lo bcu par rab tu byung la nyes med phun tshogs dge tshul brten/ de nas u rgyan slob dpon padma yis/ /snang
srid bdud tshogs zil gyis mnan pa'i mgur/ /rdo rje'i sgra 'bab pa yi mi nyid dang / /mi ma yin kun bran du bkol ba'i mthus/ /brtsigs pa'i lam du gling bzhi gling phran
brgyad/ /nyi zla song ba'i bskal pa chen po gcig /gsar du chags pa lta bu'i gtsug lag khang me mo yos la bzhengs pa/ /bsam yas zab yangs lhun gyis grub pa dam pa'i sder/
/chos 'khor g.yas su 'khyil ba'i bkra shis dung skye ba lnga pa'i sgra gang thos kyis khongs su rims nad mi 'byung bar bshad pa bzhin/ /phrin las bzang po'i sgra ldan
rna ba'i bcud/ /yan lag tshad med dbyangs kyis 'khor ba'i rims/ /nad med mu tig 'gro ba'i rgyan du byin/ /bcom ldan che mchog he ru ka dpal gyi/ /sprul pa dregs pa'i sde
dpon sum cu'i gtso/ /rgyal po chen po be ha ra zhes bya ba gtsug lag khang de na gnas pas btud cing las/ /rnam bzhi spel ba'i srog la mdud pa bcas/ /de 'das lung dang rigs
pa rnon pa'i rdul/ /phra rab glog pa'i 'khor los yongs sgyur bas/ /mtha' med shes bya lhun po'i tshad khong du/ /chud pa'i 'byung

gnas lcags mo phag la rngog legs pa'i shes rab kyis btab pa'i gsang ni ne'u thog /thub bstan sa chen 'tsho la mkhas pa yi/ /snang ba keng shu ka dpal nags kyi tshal/ /rgyug
'dra sdom brtson tshogs kyi phreng bas bsus/ /dad dang chos kyi sbyin pa 'gran bzhin che/ /de nas gzi byin rgya chen lha yi rigs/ /mthon po'i rtse nas spyan ras gzigs dbang
zhal/ /bstan pa'i lha gcig srong btsan sgam po ru/ /grags pa 'od dpag med kyi dbu brgyan pas/ /chos gtsor mdzad pa'i 'jig rten mya rgyal po'i mdzad pa dang shing mya
ngan med pa la sbyar bas sbyar rgyan ngan med/ /dpal gyi phreng ba dgod pa'i cho ga bzhin/ /snying gar bzung ba'i do shal las 'khrungs pa'i/ /sa la rtsod pa med pa'i bstan
pa dar/ /mchog de brten pa'i khang pa gzhal yas kyi/ /rnam thar sgo bzhi phye ba lha dang mi'i/ /don rnams grub par sbyor ba'i chos bzang po/ /lha yi mdun sa'i nyams bzhin
shin tu dga'/ /nyi zla mgrin du blangs pa'i ba dan phreng / /dkar po'i rnga yab rlung gis bskyod pa'i rlabs/ /'od 'bar rgyal mtshan tog gis mkha' bzhu ba'i/ /gar bu'i
snang ba mthing ga sgribs pa bzhin rab rtog gi rgyan/ /bdud bzhi g.yul ngo phyis mi gshom pa'i snying rje'i zla ba mdzod spur nya/ /chags rdul nyi ma bcu gnyis dag pa'i
stong nyid lus mngon 'dus ma byas/ /bcom ldan dpe med shAkya thub pa 'di na rin chen dgod bag 'dzum/ /gsal ba'i 'od mdzes mthun par 'gro rnams lhag med mya ngan 'das brten
pa/ /'phags pa'i 'khor gyi nags nang yangs pa der/ /'khor ba glang po'i sgra med seng ge'i gsung / /mngon par brjod pa'i tshig res khams gsum gyi/ /srid pa kun don khyer
ba'i theg pa che/ /mtho ris 'jig rten btud pa'i dpal de la/ /'gran bzod klu dbang gdengs kas drangs pa yi/ /nor bu'i skyes la thar pa'i grong khyer tshogs/ /mi mjed zhing
'di'i lha mo bstan mas bzung rab rtog gi rgyan/ /thun mong mchog gi

dngos po bsod nams kyi/ /zong byed yid bzhin nor bu'i gling de na/ /chags las 'dod kun 'jo tshe ro ldan ma/ /rin chen 'byung gnas ming des ci zhig sbyar bas 'gog pa'i rgyan
bya/ /rdo rje'i gdan gyur gsar pa de la ni/ /sangs rgyas dus gsum dgongs pas bzhugs pa'i don/ /che ba'i mchog cig de yi spyi bo la/ /zhabs bzhag rang gi bstan pa'i bdag
por bskos/ /zag pa med pa'i rgyud ni gcig pa las/ /dge ba'i smon lam dar bab byin rlabs kyi/ /bden pa gnyis ldan bzang po'i skye ba la/ /srid dang zhi ba'i shis pa thams
cad do/ /gang tshe 'phan yul 'chad kha nas dge ba'i bshes cig nam mkha' 'bum/ /de yis 'gro ba'i bla khyod ho yul du/ /'byon 'gyur 'di la don 'ga' bzhed lags sam/ /dang ba'i
sems ldan de yis dris pa na/ /de'i gnas su phebs pa ma shar yang / dad rten dbu skra son cha dang bcas zhu lan spring yig stsal ba/ kwa ye bdag la 'dod don gzhan ma mchis/
/'on te bsam pa'i ri mo gcig nyid mang / /kha ba'i thigs pas bran bod gangs can 'di pa'i lto bar hor gyi rgyal po de'i/ /dmag dpung gshom pa'i g.yul ngo dus kyi kha
can te 'chi bdag mngon du gsal bar byed pa'i 'jigs pa mi 'jug la/ /bstan dang 'gro la ris med kun phan 'dod/ /de yi phyir na rang gi srog la yang / /gces pa'i rnam 'gyur
mi mnga' 'di bden na/ /bden pa'i stobs su dge legs kun songs shig /srid pa rma bya'i rgyal mo sna tshogs su/ /snang ba'i mdongs 'od mdzes bkra dbang po'i gzhu/ /yon tan rgyud
kyis bkug pa'i yul 'ga' zhig /song tshe yang dag grub pa'i char 'bab pa/ /dkar nag zangs thal lta ba'i mthu ldan ma/ /gzhom med gsung gi bdud rtsi chas sam ci/ /chu
bo'i klung yang tha mal la 'das pa'i/ /rdo rje hU~M mdzad dbyangs kyi nga ro hU~M kar zhes pa'i sgra sgrog pa can/ /gangs can dpal gyi ri bo 'bri khung du/ /klu sgrub rnam
'phrul 'jig rten gsum mgon des/ /thun mong min pa'i gnyer bya mchog gi mgron/

/lha gcig de spyan drangs la dang bas mchod/ /skyob pa de yang mngon par mkhyen pa yi/ /longs la spyod pa'i nges pas sa skya pa'i/ /chos srid btsan po'i dbang du khri skor
bcu gsum dang chol kha gsum gyi gnam sa gnyis/ /'gro bar dgongs pa'i 'dzum gyis gsal bzhin duu mdzad nas bdag nyid chen po de la 'di skad gsol te/ /'khor dang 'das pa'i 'dren
pa che khyod gson/ /rgyal sras 'phags pa 'di'i yang tshogs gnyis stobs/ /mtshungs med kun las rgyal bar shes mod de'i/ /she mong bzang pos sbags pa'i 'bri khung pa la
gnod med kyi yi ge stsol/ /'dod dgongs snying po'i rkang pa drug pa'i gsung / /ji bzhin thams cad gzigs pa'i spyan zur gyi/ /utpal sngon po rdzogs pa'i snyan kha phye/
/'bri khung pa'i bzhed bya sbrang rtsi'i btung ba 'jo zhing ster/ /kun tu rtog mar bcug pa'i blo mig gis/ /dag pa'i yul sa 'bri gnyis kyi grub mtha' la tha dad ma lta zhig
/sangs rgyas dgongs pa gnyis med ye shes kyi/ /'khor lo bsdoms pa'i ri mo 'di na smin/ /gang 'das mi yi 'jig rten du/ /lha yi ri bo zhugs pa'i phang / /nor dang skye bo
yis bsten pa/ /zhabs byin brlabs so bsod nams can/ /bod chen chol kha rnam gsum la/ /ma 'ongs dbang phyug rigs dam par bla ma 'phags pa 'gyur la/ /gangs ri'i sras mo sbyar
rgyan dga' ba'i glu/ /sngon du snyan par gsan pa las/ /dam pa chos kyi chol kha mnga' ris gung thang nas sog la skya bo yan nam/ lugs gcig la gu ge pu rangs man sog la
skya bo yan yi/ /rkang stegs bzhin du shel gyi ri/ /'jam pa'i ngos ni gcig pa can/ /sog la skya bo zhes pa zlos/ /de yi gtsang ma'i chu bo ni sog chur grags pa de/ /rin
chen zam pa dgu tshigs kyi/ /ska rags ldan pa'i kun gsal ma/ /g.yo ba bzhin sgra gcig pa'i ngag don gyi dpe rgyan lta bu'i pha rol phyin/ /nor 'dzin 'jo sgeg rol pa mo/ /'khri
shing lan bus mdzes pa'i dpal/ /mtshungs sbyor yid las skyes ba yi/ /longs spyod yul mang 'das pa na/ /chu srin sgregs pa'i dbyangs kyi sgras/

/bskyod pa'i mtsho rlabs drag po yis/ /nor bu'i tshogs kun spungs bzhin las/ /grub pa'i 'og gzhi mtsho'i steng na yod par grags pa ri bor che ba can/ /ri gzhan mthon po'i chom
rkun du/ /dregs myos nga rgyal sdig pa ni/ /zhi ba'i gnas brten bzhin du sku'i/ /gzi brjid lhun por 'bar ba bkod/ /shar phyogs chos kyis skyong ba la/ /rab dga' ldan
pa'i chu lha mos/ /phrad skyes bzhin du spros pa'i rgyun/ /tshad med dal 'gro che brgal te/ /ma ra ka ta'i sa 'dzin gyi/ /gtsug tor dri med ri bong can/ /rdzogs pa ltar mdzes
chab la khar rdo dkar mo/ /grags pa lha yi phun tshogs che/ /tshogs kyi bdag pos ci 'dod pa'i/ /dngos grub char chen 'dzam gling 'dir/ /'bebs pa'i gar gyi rnam rol can/
/armo ni ka'i rdo dkar la/ /dus der rgya bod yongs 'du yi/ /dpag bsam 'dod pa 'jo ba'i srang / /tshad mas dngos po kun gzhal ba'i/ /phud kyis bkur la rjes su gzung /
/de nas ring zhig 'das pa na 'khor ba glog gi mngal ldan ma/ /rdul mun snying stobs kyi yon tan gsum gyi bdag nyid sprin/ /chags pas dmar bzhin mdo khams pa'i/ /thig le ze
mo sgang 'das nas/ /rdo rje'i ba spu gzings ri la/ /'bab stegs byed pa'i ging thang chu/ /'khrugs pa'i rba rlabs mgo mang klu/ /phyag 'tshal spyi bo la bzhin gshegs/ /de
nas dpag tshad phrag bzhi na/ /ya mtshan las kyi sa 'dzam gling chen po dag la/ /longs spyod mtshan bzhi'i gling zla ba 'od dkar sogs drug po de dag nyid dang / /mtshungs
pa'i gling du grags pa can/ /der sngon 'jigs med ge sar gyi/ /rgyal po padma can gyi zhal/ /bye ba tsam na srid pa 'dir/ /'gran blo'i ku mud zum pa byung / /de yi dpung
gnyen srid pa'i lha chen ger mtsho zhes bya ba/ /rdzu 'phrul ba spu'i myu gur yang / /'bras kun rdzogs la dgyes zhabs kyis/ /gtsug tor yal 'dab der kha phye/ /de nas 'bri
chur sgras bod bdud kyi rtsi/ /btung ba thams cad legs

byas su/ /'gro ba'i rgyun gyi nyer 'tsho rnams/ /bde dang 'byor bas phyug gzigs nas/ /kye ma ma la ste nges par srid pa yi/ /rnam 'gyur yid 'ong brtsams pa la/ /rten 'byung
tshogs ni rgya che ba/ /brnag par bya de rgyal gyur gsungs/ /de nas 'dun pa dang / brtson 'grus dang / sems dang dpyod pa rnams kyi ting nge 'dzin spong ba'i 'du byed dang
ldan pa'i rdzu'aphrul rkang pa bzhi yi 'degs 'jog re la chos 'khor mtshan ma brgya/ /'god bzhin spro bas rgyal ba'i go 'phang la zhon 'dzim du byon la de bzhin du/ /gsang
sngags rnying ma'i snying po'i rnal 'byor grub pa mngon mdzad shar gyi ka thog pa/ /dbu 'od ye shes 'bum ste gzi byin nyi ma 'bum phrag 'gongs dang sa skya pa khu dbon
lhan cig tu dngos zhal 'dzom pa'i dus der/ /brten pa lha yi snang brnyan 'ga'/ /gsar du grub la rab gnas kyi cho ga rtsoms par ka thog pa na re rab gnas kyi sngon du bgegs
skrod pa de nged rang rnying ma bas byed/ ye shes pa gzhug pa sogs rab tu gnas pa dngos gzhi de khyed gsar ma bas mdzad par zhu gsungs nas ka thog pas/ /bgegs rnams bskrad
pa'i drag shul gyis/ /lha sku rnams kyang ring du song / /dam tshig sems dpa' de yar ba/ /gong du sa skya paN chen mthus/ /skad cig la bkug ye shes kyi/ /sems dpa'
brjid pa'i lhag gnas stsal/ /thabs shes bdag nyid nga yir med/ /ye shes sgyu ma'i rang mtshan las/ /mchog chos grub pa'i rol rtsed kyi/ /phreng ba'i bshes mo mnyam nyid che/
/nyan rang byang sems gsum/ kri yog sde gsum/ bskyed rdzogs rnam gsum ste theg pa rim pa dgu'i mgon po ka thog pa dbu bod ye shes 'bum pa/ /de yis 'phags par sgyu 'phrul
dbang / /bskur ba'i dril chen sgra bzhin du/ /rna ba brgyud mar dbyangs su lan/ /dngul gyi sa gzhi sa 'dzin can/ /yangs shing dkar ba'i ku mu dar/ /'khrul las zla ba'i
'jig rten ni/ /dga' bar 'khyil ba'i 'ba' thang brgyad/ /de las ring mo zhig na la'i/ /thang zhas mtha' yas don mthun gyi/ /re ba rdzogs pa'i sil snyan ro/ /bdag nyid chen
po de la mchod phyir lha yi rdzas su che/ /de nas khams dang mi nyag yul gyi bar/ /dge ba'i lang tsho bdo ba'i spo/ /'bur

du dod pa'i nu rgyas can/ /dbyig 'dzin khengs ldan ma de mdzes/ /nyal 'gro'i gter chen cis ma grol/ /rlabs kyi skud pa dkar po yis/ /gnam sa gnyis po bar med du/ /'tshem par
nus pa'i nyag chu bsgral/ /'khor ba mi 'jig srid pa'i rab/ /stong phrag tshar du dngar ba'i sgang / /mtha' mi kun gyi bla nyal ba/ /gnon pa'i mchod rten sum brgyas spud/
/de ni gzha' tshon ra bar lha'i/ /pho brang rtse mor snyan grags dung / /dkar po'i gtsug phud 'dzin pa yi/ /'od kyi ral pa bsnyil nas bdag nyid chen po de la phyag btsal/
/de nas shar gyi la mo mched lnga pa/ /dri med kha ba 'bar 'dra'i gos can rtses/ /mi zad nam mkha' mdzod kyi sprin bskul ba'i/ /rin chen char gyi chu bzhin du gangs ri
lnga po de rnams kyi bar na kha dog lnga dang ldan pa'i mtsho lngas brgyan/ /'jug ngogs de na gnod sbyin che rnams kyis/ /nor 'dod kun gyi lag pa 'dod 'jo'i rdzing / /bcas
pa'i dpal dang 'byor pa thun mong du/ /bzhad sgras 'dzam gling gang ba'i dar rtse mdo/ /'khor ba'i rgya mtsho skyes gang srid pa la/ /rnam par rgyal ba'i 'khor lo sdom
pa can/ /zung 'jug bde chen rgyas pa'i bdag nyid bde mchog yab yum gang rung gi sprul pa yi/ /snang ba mchog res rtag tu yongs su 'dzin/ /srid de'i 'byor tshogs khyab 'jug
rnga yab 'dzum/ /snying po dag pa'i lding khang tog mthon por/ /'khyud pa'i dge ba dar bab tsam pa ka /shar ba'i legs byas ra yig gnyis pa bod/ /lhag par chos kyi dbyings
zab mi 'gyur dper/ /blangs pa'i rgyu dang thags ris bzang po'i tshon/ /rdzogs pa'i dar chen nag po la gser gyi thig le can/ /ngo mtshar 'bum 'od gsal bas mchod pa na/
/mtshan ma bzang po'i ha ri tsandan dris/ /bdag nyid chen po de'i zag pa med pa'i mchog gi dbang po yang / /'dzum pa'i spyan dang kun dgar bcas dar chen gser gyi theg le
can la de/ /bi ji rin chen grags par stsal gyur nas/ /bde gshegs kun gyi dgongs pa ding bdag gis/ /bstan pa'i rgya yis mkha' yang phra

rab tu/ /'god dang bkra bas gza' skar phung po'i dpal/ /zos bzhin gsal cha shin tu dang 'gyur la/ /sgrib gnyis spangs pa phun sum tshogs pa yi/ /lhag med mya ngan 'das pa ngas
thob kyang / /dad pa'i mi gzhags ring pos drang ngor rten phung po lhag bcas kyi tshul bstan pa la gdung ring bsrel sogs byin rlabs kyi/ /bgrang du yas par 'byon la 'dis
klubs gsungs/ /zhabs rdul gang du bkod pa'i sa de kun/ /nyes pa ma lus 'khrud la rangs chas tshe/ /mgo thom yul zhes sha za'i skad nyid du/ /smra ba'i re ba sangs rgyas
sa la btsugs/ /sog la skya bo nas rma chu khug pa yan mdo ba rta mchog rin chen chol kha mi 'phyan pa'i/ /sgrog bzhin baiDUrYa sngon bsnyems pa can/ /rma chu khug pa'i
rtse la a ga ru'i/ /gru rdzings bskyod pa'i dri yis phyogs rnams rdzogs par spyon/ /de nas phongs pa zhes pa'i sgra yang rna ba la/ /thos min nor gyi tshong zong chen po'i
'dus/ /ha ka ling rtser grags pa grong bstod bod dang grong smad rgya'i/ /skad rigs rnam pa gnyis kyi dbye ba can/ /srid pa'i rang bzhin kun nas gso ba'i sman/ /'byung
gnas su gyur pa mthong ba tsam gyis chags pa rang dbang med par bskyed pa'i ka ling ka yi nags kyi me tog kha 'bus pa thur du 'phyang ba dang ldan pa shing sA la'i dpal/
/che ba'i dpung pas sbar ba 'dod me'i tshogs/ /zhi byed ganggA'i lha mo na dar mdzad/ /de nas gnam gyis bskos pa'i gtsug lag rgyal po'i zhing / /bcu gsum khrod na bzang
ba'i shin tu hU/ /de nas byang chub sems dpa' chos kyi 'phags pa'i gnas/ /grong khyer chen po spos kyi ngad ldan pa yin zer/ /de na byang sems de yi rnam par thar pa ltar
dkar tshems/ /puNDa rI ka'i dregs pa bsnyol ba la/ /mtshan mo'i bdag po co 'dri mkhas pa dpe rgyan sbyor tshul mtshar ba yis/ /'gro ba rmongs pa'i mun 'joms de la dad/ /snying
rje rgyas pa'i rang bzhin rtag tu ngu'i/ /khrag gis dmar ba'i padma rA ga yi/ /ri bo g.yo med mtshan ma shes rab kyi/ /pha rol phyin ma'i rjes su chags myos gzigs/
/de nas yul gyi bye brag mi gcig mang 'das rgya/ /mchod rten dkar po snyan pa'i 'dzum ldan

pa/yod de de yang rma chu khug pa nas rgya mchod rten dkar po yan/ /mgo nag mi yi dkyil 'khor yangs pa'i chol kha yi/ /legs byas bzhin du mtho ba de gzigs nas/ /o mi shran
du grags pa'i sa 'dzin pa/ /'dzegs tshe nam mkha'i me long yangs pa la/ /bsam pa'i rang gzugs thams cad mthong yang 'dir/ /dus gsum nges par gzigs la des ci bya/ /gangs dang
nye bar glang chen 'gying ba'i ri/ /rtse mo'i mtho bas nam mkha' mnan pa yis/ /zla tshes 'thul bzhin char gyis rked pa rab rtog gi rgyan dkar/ /dus kun dpyid dang 'grogs
pa'i rtsa ba can/ /kun tu bzang po'i pho brang mchog de nas/ /'phags pa de yi mchod pa'i che lugs ni/ /ji ltar yod pa'i snyan dgu 'khrol ba yis/ /snyigs dus rgyal ba'i
bdag po sa skya paNDi ta de mchod la/ /de nas mi dman chu bo'i lam chen btod par gru/ /'dod pa'i rlung dar gyis song rgyags brting na/ /rdo rje gcod pa'i phan yon las bshad
pa'i dge slong tsi lu pa'i/ /shA ri ram gyi byin brlabs 'tsho ba tshugs/ /de yi shar phyogs brag ri'i ngos yangs pa/ /kong tse 'phrul gyi rgyal pos rgyal ba'i sku/ /gangs
chen mtsho la do zla bskrun ma thag /thub pa gangs chen mtsho bzhengs pa'i sbyin bdag lha chen tshangs pa'i nga rgyal zug rngu don de mtshar/ /de nas nyin gyi gzhal
bya bcu yi lam/ /rdzogs tshe bod rje'i srong btsan sgam po blon po mgar nyid kyis/ /steng 'phar drag po'i gnya' yang rang dbang du/ /zhon la zam stegs khro chu'i ka bas
mtshan/ /de nas dkar nag rgya la mi gtogs rkyang si nas/ /'bab pa'i chu bo che brgal de nas kyang / /rgyang grags 'ga' na bya kha keng chu hu/ /dpag bsam yal 'dab ja yi tshong
'dus che/ /de 'das pa las sa yi bdag po'i pho brang nan thel du/ /grags pa bzhin du rlung las rgyal ba'i mgyogs 'gro 'khor los sgyur rgyal gyi rta mchog rin po che
sprin shugs kyis/ /nyin lam bco brgyad 'gro ba'i khor yug yangs pa'i ra ba can/ /gzigs pa'i bdud rtsi brlan la mya ngan 'gro ba'i dug kun bskams 'gal ba'i rgyan/ /e ma dpag
bsam

sa bon las/ /skyes pa'i dbang po kun 'phrog pa'i/ /'chi med bcud len 'bab pa'i ja/ /bdud rtsi'i rkang 'thung gis mngon dga'/ /de yi shar phyogs rgya mtsho'i gling / /dbang
byed rgyal po'i mthu las skyes/ /dpa' bo zhe sdang che 'dren pa ste dmag dpon gyi sngon du/ /mdung gsum bshug med rgyug pa dang / /rgya nag sa yi 'jer 'jigs kyi/ /dmag dpon
rin chen de'i sngon du/ /bsnun bral mda' gsum 'gro ba'i g.yul/ /bkye zhes rgyal rnga'i sgra ma yal/ /chu gter rlabs kyis dbu ba rnams/ /brtsegs pa'i ri bos mtshan pa ni/
/mtho zhing phul byung dkar ba yi/ /ti ses spun zla phul byung gi rgyan thob dang ldan/ /byang phyogs lus ngan rgyal po'i bar/ /bka' ni song bas gnod sbyin gyi/ /gzugs
bzhin cir yang 'char ba'i mi/ /blta byed gyen du langs rnams 'jigs/ /de nas nam mkha'i do rar mun pa'i dgra bo tsha zer can gyi gar/ /lan mang zlos pa de srid gshegs tshe
'jam dbyangs sems dpa'i 'khor khri yis/ /bskor te bzhugs pa'i gnas su rgyal ba rgya mtshos byin gyis rlabs che ba/ /rgya nag ri bo rtse lnga pa ste de'i rgya tshad ni gzhu
'dom brgya phrag gsum dang drug cu la le bar gcig ces rgya nag pa brjod pa'i le bar lnga brgya'i khor yug can/ /rin chen ri rab lhun po de'i steng nas/ /rten med nam
mkha'i sgeg mo mtha' can du/ /tshu rol mthong ba'i lam du rdzogs pa na/ /rdo rje'i mig can rnams ni 'jigs par dogs rab rtog gi rgyan/ /ri bo rtse lnga de yi rdo yang rnam
par shes ldan las/ /lhag pa'i nang gi kun slong mtha' dag ni/ /mngon par rtogs pa bzhin du bsam pa'i gzugs/ /'char byed 'khrul pa mang po'i mtshang brtol la/ /shes bya la
ni dge ba'i dngos po'i bcud/ /rku ba'i bdud dang gshin rje rmeg med du/ /sbas la mtshan ma ngan pas dben pa yi/ /'chi med bdud rtsi'i chu bo dal gyis 'bab/ /yan 'tsho byed
ngoms byed yi gar 'ong / /tshim byed sems ni gsal byed la/ /sla zhing ri mo gsal la zhim/ /bsil zhing yang ba bdud rtsir mtshungs pa ste/ /lag brgyad ldan 'phags pa'i
khrus kyi rdzing / /shes rab ral gri'i rno rgyun thigs pa yis/

/rmongs pa'i srog 'phrog blo dang rig pa'i tshogs/ /mtshungs med 'phel ba'i btung ba'i mchog gis shis/ /dkar dang nag pa'i mtha' chen gnyis btul ba'i/ /dus kyi 'khor lo tshes
pa gnam gang gi /zla ba dag pa'i zhal ras gzhan du na/ /mthong min dri med chu nang der rab gsal/ /gnam gyi shing thog 'chi med rtag pa'i ro/ /'bum du bda' bas mngon par
dud pa yis/ /nags kyi lha mo'i lag sor yal 'dab kyis/ /ris med gtong ba'i nyer mtsho shin tu mtho/ /gser gyi chu skyes dus tshigs kun tu 'bar/ /'od kyis bar mtshams med
pa'i rna rgyan can/ /ljon pa gzhon nu ma tshogs phang bkod pa'i/ /gnyis skyes mgrin pa'i rgyud mangs bsgreng ba la/ /mig zur grogs po rna ba'i dbang po zung / /gzengs su
bstod pa'i ri dgas sdu gu rnams/ /so phreng bar na gnas pa'i rtswa kham du/ /gcod pa'i sgra dag bsdams nas nyan par byed/ /byang chub sems dpa'i skud pa ltar bod pa'i/
/anda rnyil mdangs ldan phra zhing 'jam la ring ba dag ljon pa'i tshogs la gyi dra ba 'phyang ba las/ /dri zhim phyogs kyi bu mo'i 'gram pa ru/ /gar ba'i ri mo nad chen 'phrog
par rgyu/ /ye shes tshon lnga rdzogs pa'i 'ja' 'od kyi/ /rtsig pa dag pa'i gzhal yas khang pa na/ /brtan pa'i 'khor lo gtso 'khor lnga pa dngos/ /las skal kun la mthun
par 'char byed mtshar/ /'phags pa gang gi spyod pa'i yul dam par/ /byin gyis brlabs rgya che bas ma hA tsi na/ /gtsug lag rtsis dang bzo yi rig pa la/ /mkhas pa'i grags
pa phul du byung rnga brdung / /stong pa'i ngo bo gcig las gzhan med kyang / /bum pa bzang pos gzhal ba'i nam mkha' mang / /'jam pa'i dbyangs gcig lha dang mi'i rnam pa/
/gnyis kyi tshul du mjal ba'i dga' ston bskyangs/ /der ni rtogs par ldan pa'i rgyan dam par/ /bla med rdo rje theg pa'i snying po can/ /mchog gi dngos po thams cad 'dus
pa'i lam/ /phyag rgya chen po mig gi thur ma stsal/ /zham bsir

brjod pa thang gi rgyal ba'i nub/ /khro nag khang pa mig sman 'od chags ngogs/ /'phrul blon mgar gyis btsugs pa'i rdo ring shin tu mtho ba'i tshad kyis na rtser/ /chu 'dzin
stug po blangs pa'i gdugs dkar 'khor/ /gnod sbyin rgyal po'i phyogs su zla lam gcig /song bar mchod rten go ma la sa la gandha zhes bya ba/ /sangs rgyas stong gi bstan pa'i
gnas tshad du/ /sa nas 'dom bcu gsum gyi mkha' la bzhugs pa'i byang chub spyod mchog ngom par byed la bstan pa mi yul du mi bzhugs pa'i tshe lhas gdan 'dren zhes/ /de
yi chu bdag phyogs na la chu i'i/ /ming can gang der brag phug zhig gi nang na sngon gzhon nu lo brgyad ma/ /rdo rje phag mo'i skur gyur pa yin zer ba'i sku 'dras nas 'dom
do tsam gyis nam mkha' la bzhugs pa'i bha ga la/ /rgyal kun snyoms zhugs snying rje'i sindu nya stong sogs dus bzang la 'dzag pa yod/ /gang las byang du phyogs par shAkya'i
tog /myang 'das zhi ba'i dbyings su gzims pa yi/ /grib ma bzhin du sku nyid gser ldan ma'i/ /rigs kyi bdag por dpag tshad khyab par dgram/ /de nas sa gzhi'i rang bzhin
bem chos su/ /nyal yang tsandan chag chag btab pa'i tshe/ /sangs rgyas 'jig rten byon pa'i bskal pa 'di/ /bzang po'i bag chags sad pa'i rtse dga' dgod sems med rab rtog
gi rgyan/ /dal 'byor rnyed dka' mi bden mi yi lus/ /'dus pa'i lci bas sa steng rgya mtsho ru/ /'jing bar nye ba'i tshogs de rlung gzhon gyis/ /rgu pa'i 'khri shing nags
bzhin phyag 'tshal la/ /srid pa kun gyi phun sum tshogs pa'i 'dzum/ /yongs su gsal ba nyid du nges zin te/ /cha shas re la sum cu rtsa gsum gyi/ /gnas lugs mtha' dag bsgrigs
pa'i mchod pas bsus/ /mi 'gyur go 'phang che la khrid pa'i bde gshegs bstan pa'i gtam snyan pos/ /rtag tu bde chen 'jo ba'i lam la lo yi 'khor lo gsum rdzogs te/ /gnam
dang sa dang mi yi bdag po'i rgyal khab byang phyogs ling chu rtser/ /rdo rje seng ge'i khri la bsti ba'i dge legs rtsa ba brtan par tshugs/ /lam gyi rim pa 'dir bstan
sogs/ /the tshom

gnas dang yongs bral te/ /de nyid dngos dang sprul pa yi/ /rdzu 'phrul bsam mi khyab pas so/ /'jam dbyangs mi'i srid pa 'dzin pa sa skya paNDi ta kun dga' rgyal mtshan dpal
bzang po'i rtogs pa brjod pa bskal ba bzang po'i legs lam las/ rgyal po go dan gyis ma hA tsi na'i pho brang du spyan drangs pa'i lam gyi sarga de dgu pa'o// //dge bas rjes
'brel smon lam yangs pa'i zhing / /mchog gi thugs rje'i tshad la dpe blangs pa/ /dpag tu med pa dag pa rab 'byams su/ /snang byed ye shes gzigs mo 'di na che/ /snying
stobs 'dzum pa'i rnga yab yid 'ong grags pa'i rlung gis rnam rtsen ma/ /rdzogs ldan chos kyi tshogs las bsgrubs pa'i gdugs kyis 'jig rten gsum bsil la/ /'dod 'jo mkhas pa'i
nor bu dang ni dpag bsam 'bras bus mchong pa yi/ /hor gyi  rgyal po de yi gzi brjid tog dang nyi ma'i snying po mnyam pas bdag nyid chen po de la rab tu 'dud/ /legs byas
de las skyes pa yi/ /ngo mtshar rgyud ni gcig pa las/ /dge ba'i snye mas yongs dud pa/ /phyi nang yul gnyis 'gran pa bzhin/ /kai la sha'i char grang reg gis/ /gdung ba'i
dgun la snying rje nas/ /'jig rten mya ngan med pa yis/ /rna bar brgyan pa'i dpyid sbyar rgyan de byung / /dus ni do zla med de la/ /thams cad dga' ba'i dpal za ba/ /mchod
sbyin grub pa'i du ris su/ /sngo ba'i ne'u bsing ri bo mdzes/ /bung ba 'gram pa'i rnga sgra yis/ /phyogs rnams rdzogs pa'i glang po brgyad gang zhe na/ /dbang po'i
phyogs na mtsho skyes zhes bya ba sa srung gi bu'o/ /me'i phyogs na padma dkar po can zhes bya'o/ /gshin rje'i phyogs na g.yon phyogs pa zhes bya ste shin tu mdzes pa'i ming
ngo / /bden bral nas mes so/ /chu bdag na gsal byed do/ /rlung du me tog po'o/ /lus ngan dus kun la grags pa'o/ /dbang ldan du cha mdzes te de rnams/ bos bzhin padma'i
ge sar yang / /gi waM dri ru bzang bas khyab/ /'dod pa'i bkra shis me tog dpal/ /'dzum pa'i bzhin bzang ljon pa mo/ /sta zur ngom pa'i 'og pag gi /sgra ldan gzhan gsos
te khu byug gi glu ru len gzugs can gyi rgyan/ /gnas skabs

der ni sems can rnams/ /dag pa'i mtshan nyid kun tu bzang / /sbyin pa'i stobs su srid pa gsum/ /'gro bar mkhas pa'i zhabs la nye/ /sa skyong kun gyi spyi bo la/ /rkang stegs
byed pa rang gi rigs/ /thu bo gcan go yug gan rnam par rgyal ba che'i//khri la gnam gyis bskos pa'i tshe/ /mtha' yas pa yi rgya mtsho bzhi'i/ /ske rags ldan pa'i nor 'dzin
bdag /mi chen go dan dga' ston cher gshegs slar/ /las dkar 'bras bur smin pas drangs pa bzhin phyir phebs/ /byang ngos ling chung chos dang srid kyi gtsug lag gi /mgon
po seng ge'i gdan can gnyis me mo lug lo zla ba dang po'i nang du dngos zhal 'dzom la thog ma ru/ /bla ma'i mtshan nyid brtag pa la/ /rgyal po'i dri ba rnam mang lan/ /'khrul
pa med pa'i shes bya kun/ /zhal la gnas pa'i gsung thog ma/ /thos pa tsam gyis yid phrogs te/ /gral rtser 'dug pa'i a rke jun dang lha sa sogs chos log mkhan/ /zhum
las thur du lhungs sam snyam rab rtog gi rgyan/ /bande rnams kyi rkang pa dag /'bab pa'i stegs bzhin du rgyal po'i bkas de ring phyin chad gral mgor ma sdod ces 'og tu
bab/ /kun gyi bla na nyi ma ni/ /gcig pur skyo ba med pa'i zla/ /chos kyi rje bo che 'di bkur/ /smon lam dag kyang chos rjes des sngon la thob cig /zhes pa de'i lung chu
las 'bar te thog /gang du lhungs pa 'gog med la/ /dam chos ka ba phra men gzugs can gyi rgyan 'od/ /sa 'og las thon dang po'o/ /yid bzhin mchog gi nor bu'i dog pa mching
bu'i skye gnas las grol ba/ /ded dpon mkhas pas brtags pa'i cho gas nges pa'i re ba char du 'bab/ /srid dang srid las 'das pa'i rnam pa thams cad 'khrul med kun mkhyen pas/
/gzhal ba'i shes bya 'di ni dge legs chen pos khyab pa'i mel don gzhan bkod pa'i rgyan tsher byed/ /de yang chen po hor gyi rgyal po yi/ /'jig rten padma 'byor pa'i bang
mdzod na/ /ma tshang med pa'i dngos pos khengs pa'i glu/ /rkang pa drug pa'i mgrin pas blangs pa la/ /srid na rus sbal spu can mi 'byung ba'i/ /bden gtam rlung la bskur
ba kho na ste/

/bye brag ma gtogs 'di zhes pags pa 'dom skor tsam gyi tshad spu mtho gang tsam du ring zhing 'ja' mtshon gyi ri mo 'khyug pa zhig chos kyi rje'i/ /gzigs mo mnyan du mtshar
bar bstan ting nge 'dzin gyi yon tan rgyan pa na/ /de bdag nyid chen po des la cung zad 'dzum du dkar ba'i rgyu/ /ma nges rig pa 'gems pa'i snang ba gsar/ /'od kyi dpal
'byor gzugs can lta bu yis/ /legs pa'i lam ston slad du bka' stsal pa/ /rgyal po zhes bod par mdzad nas gya tshom smra ba mdzangs pa min/ /'di ko rus sbal rang rgyud pags
pa nyid/ /min te rgya mtshor gnas pa'i srog chags rnams/ /'dren phyir sems dpa' chen po'i sprul gzugs te/ /'di la gzhan yang dge ba'i mtshan nyid mang zhes gsungs pas/ /dge
mtshan gzhan ci yod zer ba'i lan du lha khyod srid pa'i phun tshogs dar ba dang / /mchod 'os bla na bkur ba rnam dag gis/ /ya mtshan bstan du yod dam dang bas smros/
/gsung bar rgyal po sogs gzhan gyis pags pa de'i yon tan rnyed dkar gyur pa na/ /srid pa kun gyi ngal bso'i bar brkyangs pa'i/ /bsil zer phreng ba brgya ltar dkar ba'i phyag
/brda dang ldan pas ngo mtshar mdzod kha phye/ /lpags pa'i mdog legs 'jam zhing rmad byung spu/ /sna tshogs rin chen 'od du 'khrul 'dzin dbus/ /sangs rgyas stong dang
nye ba'i sras brgyad sku/ /rang byon du 'khrungs pa rnams rgyal po sogs 'gro ba'i mig la gsal bar bkad nas 'di skad bka' stsal pa/ /skal bzang sa le sbram 'dra'i rgyal po
khyod/ /smon lam dag pa'i 'od kyis mtshams sbyar nas/ /rmongs pa'i bshes dang bral ba'i mgon por nga / /thob pa'i legs spyad 'dis mtshon kun la ltos shig ces gsungs pa
dang / /rgyal po de ma rig longs la spyod pa blun po'i khyur/ /chen po'i rlom sems drag pos sngar 'phangs pa/ /mkhas pa min las skyes pa'i gtam po ches/ /skyengs par gyur
pa'i lan du 'jal byed phyir/ /sgyu ma'i rig pa mkhan po kun bsdus nas/ /snga na med pa'i zhing dang gzhal med khang / /dag pa rab tu 'jam pa'i snang ba las/ /grub pa'i khams
la co 'drir

byed pa sprul/ /gzu bor mi sma chu skyar rkang pa cig /dad tshul pad rtsa'i zol gyis sa skya paNDi ta de nyid kun/ /mkhyen pa'i grags pa phyogs su rgyug pa'i nya/ /za bar brtsams
pa'i brtul zhugs gzung la des/ /tshangs pa'i yid kyi ri mos gsar du rang / /bris pa'i yul gyi khyad par ding bdag gis/ /khyod la dmigs pa'i yi dam bcas pa gang / /'bul
na 'dren pa 'khor dang bcas gshegs mdzod/ /zhus shing de yi spyod tshul g.yo ba'i dpe/ /glog gi 'khor los sgyur ba'i gar rnams la/ /stong pa'i mkha' yang gad mor dgod
pa can/ /dgongs kyang mgon po tshig med gsung bzhin thegs/ /'jig rten kun gyi snying po 'dir gcig tu/ /lus mngon 'dus byas rtag pa'i rgyal po che/ /rgyal phran 'bum gyis
bskor ba'i gdugs dkar tshogs/ /zla shar rtse dga'i ri bo bskyod bzhin phul byung gi dpe rgyan song / /cir yang srid pa'i 'khor lo bcu gnyis rtsibs/ /stong du bsgyur ba'i
mi rtag pho nya mo/ /rmi lam 'khri shing skye ba'i grogs po sgyu ma las/ /byung ba'i gnas kyi mtshan nyid kun ldan gzigs/ /rdo rje theg pa bla na med pa'i gtso/ /rdo rje
ting nge 'dzin la snyoms zhugs nas/ /rdo rje sngags tshig nus pa'i snying po yis/ /rdo rje'i rkang pa dang po la bskor ba'i rjes khrid rang bzhin nyid du gnas byin rlabs/
/de ltar sgyu ma'i rigs sngags 'chang rnams kyis/ /nor 'dzin gzhon nu ma la pra phab pa'i/ /snang ba'i bkod pa sna tshogs bsdur ma nus/ /da lta'i bar du yang byang phyogs
sprul pa sde ru grags pas khyab/ /ji lta'i gnas la 'khrul pa'i mun bral ba/ /rgyal ba kun gyi spyod pa'i yul 'di yis/ /gzung ba'i gzigs pa gang du lhung gyur pa/ /lhung
pa thams cad yon tan gyis mtho zhes/ /kun gyi snying la gus pa'i 'bigs byed kyi/ /rlung gzhon rol pa zug pa'i tshor ba drag /mngon du gsal ba thar pa 'dod bzhed pa'i/
/re ba de dag rdzogs pa'i don du thob/ /srid pa'i nad la sman gyi

mchog dang phongs pa'i dug la nor bu bzang / /tsha chen gyi gdung la bsil ster ku mu da'i gnyen rab rib can la snang ba'i bdag /chu srin 'byung ba'i gnas la gru gzings g.yang
la lag pa'i 'chel sa nyid/ /ma 'dris 'gro ba kun gyi bshes su dri med blo ni byams mas brjid/ /de nas dus nam zhig tshe na mi yi lha/ /dbang po go dan der sa yi/ /gdon
gyi drang srong dmod pa las/ /sha bkra'i mtshan ma stong sngon drang srong gau ta ma'i chung ma bshol med ma zhes bya ba shin tu mdzes pa zhig yod pa la/ drang srong gzhan
du song ba'i shul du brgya byin gyis 'dod pa spyad pa na/ drang srong 'ongs pa dang mdoms nas brgya byin gyis de'i mngal du zhugs pa las/ drang srong gis shes te dmod
pa'i mes bsreg par bya'o zhes smras pas/ brgya byin 'jigs nas phyir byung ba la khyod lha'i dbang po yin pas bsad par mi bya'i/ lus la mo mtshan stong 'byung bar gyur cig
ces brjod pas/ de ltar byung zhes rig byed kyi gtam rgyud nas bshad pa dang sbyar bas sbyar rgyan no dang ldan/ /nyon mongs phreng ba'i zug rngu yi/ /longs spyod phyir du
'tsho ba'i srog /btang ba min par gdung ba'i ro/ /chen por sred pas gzung bzhin la/ /phan par byed pa'i cho ga yis/ /nyin mtshan phyang mor dus 'da' yang / /bde med las
kyi mal gdan rtser/ /brnag dka'i 'gre ldog gar la rtse/ /de yi slad du 'jam dpal nas/ /bshad pa'i chab gtor lan mang du/ /zlos pa'i byin gyis brlabs rgya che/ /zab mo 'du
'god brtsams pa na/ /'gro ba'i kun rmongs chen po dang / /mtshungs par mun pa'i dmag nub pa/ /snang ba dang po'i bya ma rta/ /tho rangs 'od gsal rang mdangs la/ /mi thengs
po lus la rma shu sbal ljang grong khyer che/ /bcas pa'i lus can nyam nga ba/ /rnam pa de lta'i ngal dub kyi/ /gtso bo mngon du gsal 'dra ba zhig byung ba la khyod su
yin zhes 'dri bar mdzad bas/ /shugs ring tsha bas nyen pa yi/ /mchu sgros pags pa dum bu ru/ /gas pa'i skad mdangs 'khyags gdungs kyi/ /bung ba'i dbyangs bzhin des smras
pa/ /nged kyi rje bo drag po'i nad kyi rgyar/ /lhungs par gyur pas 'ong ma nus/ /lha gcig khyod la skyabs song ste/ /nyan rna ba ru bdag mngags pa yin

pas brtse bas brlan pa'i bka' stsol cig lo/ /skyon de'i lan du gnang ba rnams mtha' dag ma rig pas/ /rnyed pa'i mgrin pa nas 'khyud pa'i/ /duHkha'i mdza' mo nyer len gyi/ /khab
tu len pa'i rkyen ci zhig /de skad rjes su thos pa yis/ /legs gsung bdud rtsi'i dog pa la/ /ngal bso thob pa'i dbugs ring du/ /'byin pa'i yi ge 'khrul med par/ /ma hA
tsi na'i yul gyi phyogs/ /'dir sngon sus kyang gzung min dus/ /nged kyi rgyal po'i las dbang gis/ /rang gir bgyis pa'i skabs zhig na/ /go dan 'dis sngon shAka thub la/
/bsod nams byas pa'i tshogs chen po'i/ /longs la 'chol ba med pa ru/ /skye ba brgyud mar spyod pa'i mthus/ /mi nyag rgyal por rgyal rgod ces bya ba skyes la de'i/ /dpung
pa don yod zhags pa yis/ gdengs can gtsug gi nor bu yang / /drang bar bya ba'i bar du 'khyud pa ste nor bu don yod zhags pa'i bye brag cig rgya mtsho la drang nas phyin na/
/klu rgyal gtsug gi nor bu yang de'i dbang du sdud pa'i gtam rgyud dang sbyar/ de yi pho brang bskrun par sa'i/ /cho ga mi shes pa yi phyugs/ /glang po dril bu 'khrol
ba dang mtshungs pa'i bande 'gas/ /sa chog byas par gyur la nged kyi rgyal pos la sa ma byin/ /der mi nyag gi rgyal po des rgyal khang gser gyi ba gam rtses/ /mtho ris rnyog
pa ri yi rab/ /lhun por 'gran zla'i lcid ma bzod/ /bdag rje 'bangs kun byang ngos 'dir zhugs tshe/ /yang ni de yis tho 'tshams pa'i las me sbar ba dang sa rko ba sogs/
/rlang por spyod la gnas de nas/ /dbyung bar nged kyi rje bo khros/ /gzugs med thams cad sbran pa nas rgyal po 'dis nged rnams yul nas lan gnyis phyungs pas/ 'di la gnod
byed gyi las shoms shig byas na/ /khong rnams na re da lta de'i/ /legs byas sus kyang brdzir mi nus/ /de dag nyams pa'i thabs du mar/ /'bad pas don du grub pa yod/ /re
zhig bskam pa'i thig le la/ /brtan pa ma 'cha' chu bo yi/ /rang bzhin las grub khang par khyod/ /gnas pa bya yis zer la nyan/ /de nas mi yi bdag po la/ /legs pa'i rtsa ba
yongs gcod pa'i/ /bag med rgud pa'i mtshon

rnon po/ /rnyog ma'i yid las skyes gyur te/ /shAkya mu ni'i sku yi rgyur/ /brtag pa'i ngan sems kyi khrag phyungs pa bzhin byas la/ /dge 'dun rnams kyi 'tsho ba'i zas/ /dma'
bar phab pas khyu mchog nyams/ /de ltar bar du gcod 'jug pa'i/ /bu ga rang gi dbang po yis/ /mthong ba min pas go skabs byin te lha 'dre rnams kyis rgyal po dang nang blon
gyi bar du phra ma bcug pas/ /rgyal po de nyid blon gyis bsad/ /'da' khar nga yi srog 'phrog byed/ /rgyu dang bcas pa 'joms nus pa'i rgyal po zhig tu skye bar gyur cig
ces/ /smon lam bden pa'i stobs su ding / /skyes pa rgyal po go dan 'di yin la/ /de yi thub chod shin tu che ba'i spyod pas byang ngos 'dir 'ongs te nged kyi gnas chu dang
'dam rdzab sogs kyi steng du rta rgyug pa dang gsod pa dang khrag dbyung ba sogs/ /ma rungs drag po'i mkha' lding gis/ /bsnun bzhin nged rnams snang ba dang / /mthar byed
kha ru btab pa mang / /'chi ba zhes pa'i sgra chen po'i/ /'jigs pa de yi gtsug phud can/ /rtse zhing 'gro la gar gyi stabs/ /bsgyur 'chi ba dang rma byas sbyar bas sbyar
rgyan ba'i res kyis nye bar bcar/ /da ni go dan rgyal po de dang nged kyi rje/ /dus 'dzin bdag pos srang gzhal tshe/ /lci dang yang med lhan cig tu/ /'tsho 'chi mnyam
pa nyid du 'gyur te nged kyi rje bo shi na go dan yang 'chi sos na go dan yang sos pas/ /de phyir 'khor ba'i ngang tshul 'bad rtsol chung ngus za ba'i nad/ /'jigs rung 'phrog
par dka' ba'i sdug bsngal gyis gzir kun gyi ma/ /nyes pa'i dri ma mtha' dag gdon la mkhas pa'i mgon po kye zhes bod nas/ /da ni re ba'i rtsa ba khyod la btsugs so gzigs
shig snying rje'i gter zhes pa de skad/ /brjod de de yi lus ni skabs gsum pa'i/ /bdag po'i gzhu bzhin dal gyis rang yal du/ /song la dam pa'i kun rtog brtse ba yis/
/brlan pa'i blo gros gzhal med ci yang zab/ /sa 'og gdon gyi lag ldan myos pa la/ /mi 'jigs pa yi dbugs 'byin khyad par du/ /'phags pa thugs rje chen po'i skur bzhengs te/
/bsnyengs bral seng ge'i nga ro bsgrags pa ste 'phags pa seng ge sgra yi cho ga mdzad pa

na/ /sa steng sa 'og dag la dbang phyug pa'i/ /rgyal po mi dang mi min rnam pa gnyis/ /nad dang 'chi ba dros par gyur la srog /mi shigs rdo rje'i byugs pas brten pa brtas/
/de la dad pa'i rgyal po go dan de nyid sdig dang bral/ /yang dag rig pa myong ba'i sa chen po/ /bzod pa'i pha rol mthong ba'i mig gi zur/ /rnam par rdzogs pa'i don la spro
ba skyes/ /byang chub mchog gi sdu gu rnam dag ma'i/ /reg bya zag pa med pa'i theg chen gyi/ /longs la spyod pa'i yul du mngon par sems/ /rang bzhin 'od du gsal ba yongs
su bskyed nas/ /chu srin rgyal mtshan can gyi dpung pham pa'i/ /rgyal thabs 'jig rten gsum gyis mchod pa'i bka'/ /tshad ma bslu med zab dang rgya che ba/ /bstan te mi
g.yo'i go 'phang mthon por khrid/ /dus der ye shes gtsang ma'i A darsha me long / /blta 'dod ri bo rtse lngar chas pa mang / /rmi lam khams la ri mo gcig pa ru/ /khyed rnams
kyi don du gnyer bya'i mgon po 'jam pa'i dbyangs de ni da lta ri bo rtse lnga na mi bzhugs/ byang ngos ling chu rtser bzhugs zhes zer ba rmis pa dang / /der song ba na
mi rnams kyis bdag nyid chen po de 'jam pa'i dbyangs dngos su/ /nges pa'i gsung gi dbyar las skyes pa'i rnga/ /thos ma thag tu skal bzang mdongs mtha' can/ /mchog gi dngos
po'i mngal rma byas 'brug sgra thos pa na dga' ba skye bar ma zad mngal 'dzin par mdo myang 'das las bshad do/ /gyis gzugs can gyi rgyan shin tu lci/ /ris su med pa'i
sa ha ka ra yis/ /kun la phan pa sna tshogs sgrub pa'i dpal/ /stug por sbyin pa'i dri bzang tshogs rgyas pas/ /phyogs rnams rdzogs pa'i khor yug yangs pa 'gengs/ /rigs dang
skad kyi dbye ba bgrang yas pa'i/ /gdul bya'i khams dang dbang po bag nyal la/ /nye bar 'tshams pa dus las yol ba med/ /dge ba'i phyogs su 'bras bus rgu ba can/ /sa la
rtsod pa med pa'i rdzogs ldan che'i/ /dpal kyi rkang pa g.yung drung 'khyil ba'i mdzod/ /g.yas su 'khor ba'i shes pa chen po de/ /sbyin pa'i phyag yangs 'dod 'jo'i rdzing
du ring/ /bde gshegs snying pos kun la khyab pa'i

dpya/ /gcig tu sdud pa'i chos kyi rgyal srid che/ /'chi med lam dang mnyam pa'i tshad ldan par/ /dbang phyug 'khor los sgyur ba'i rgyal por gyur/ /rgya chen sa yi lag dpya
'dzin pa go dan rgyal po de'i/ /g.yar gyi khral dang g.yul ngor bshams pa'i drag po'i ru mtshon chena po/ /bod gangs ri'i khrod 'dir 'phyar bar mi bgyid pa'i/ /'jigs pa gnyis
las thar pa'i gling du mdzad/ /byang chen spyod pa'i lam la rab zhugs nas/ /thub pa'i dgongs don ma lus gsal ba'i gter/ /rdul bral mthar phyin zhi ba'i sgo 'phar brgya/
/legs par phye ba'i mi zad chos skyes dang / /de bzhin phongs dang slong ba med pa'i phyir/ /gang gi ngang tshul dpag bsam rkang 'thung skyes/ /sbyin pa'i yal gas brdungs
pa'i phul byung rnga/ /snyan pa'i 'bras bu 'dod pa'i tshang du byo/ /stong pa nyid smra'i bden pa de dang go dan rgyal po'i bka' yi gser ri de/ /nam mkha' skye med mtshan
ldan de dang gzugs med khams kyi gtsug na yang / /mthon por 'phags pa'i ngal gso brten na gzugs can rnams la smos ci dgos/ /de phyir 'jig rten 'jig rten 'das pa'i mgon
pos 'gro rnams rjes gzung ngo / /'jam dbyangs mi'i srid pa 'dzin pa sa skya paNDi ta kun dga' rgyal mtshan dpal bzang po'i rtogs pa brjod pa bskal pa bzang po'i legs
lam las/ hor gyi rgyal po rgyal khams dang bcas pa rtag par dam pa'i chos la bkod pa'i sarga de bcu pa'o// //gong na med pa'i gnas su yang dag snang ba'i tsam pa ka 'og tu/
/sems can mya ngan 'das pa'i sbrang rtsi brtul zhugs 'dzin pa'i sa la bkod/ /'dzam gling nyin mor byed pa'i cho ga rdzogs pa'i ris med 'od zer can/ /'char nub spangs kyang
sna tshogs 'phrul pa'i mig can rnam la cir yang ston/ /'jig rten gsum gyis mchod pa'i gtso bos 'dir/ /so sor rtogs pa chen po'i pha rol tu/ /phyin pa'i bya ba yongs
su grub pa

yi/ /spyan gyi 'dzums pa mngon par dal ba las/ /lus su med pa bzhi yi g.yul ngo ru/ /brtan pa mtha' dang bral ba'i snying stobs che/ /srid pa'i 'jigs las rab grol ye shes kyi/
/rang bzhin lus mngon 'dus ma byas la spro/ /dag pa rin chen gzhal med khang nang du/ /bde bar gshegs pa'i pho nya bzhin du bka'/ /mi 'gyur gser gyi padma lo gcig gi
/sngon nas thos pa 'dzin pa'i lam du bskrun/ /gcig tu ma yin kun la mnyam nyid du/ don gnyis rdzogs pa'i rim pa 'dzin pa can/ /sdig pa'i spyod las 'gal te lcags mo phag byed
lor bod pa/ /de la ltad mo'i zla ba zhes pa tha skar gyi zla ba shar ba'i tshes brgyad la bab pa na/ /'khor ba thog ma med pa'i rgya mtsho yi/ /snying las bdud rtsi gtong
ba'i sdug bsngal zhig /sa stengs 'di yis bzod par yang dka' ba/ /nyams su myong ba dran pas 'jigs bzhin 'dar ba bzhin du sa g.yos chen po byung ngo / /rgyu skar mchi
ma'i thigs pa mang po ru/ /ltung ba'i mkha' ni mi rung ngud mo'i dbyangs/ /phyogs kyi bu mo'i 'gram par zlos pa yi/ /sgra brnyan yongs su 'dzer ba'i cho nges bkang / /de
la stsogs pa ltas chen bco brgyad nyid/ /byed po'i blo yang sum nyis 'gog pa byung / /dus su min pa'i mtshan ma 'khrug 'di ci/ /rim gro pa yi mchog bi ji rin chen grags
des zhus pa na/ /bka' stsal pa byang chub sems dpa' che rnams gzhan don du/ /mngon par phyogs pa'i ltas de bzhin bzang dag ces bod par mdzad nas/ /da ni yun ring ba min par
bdag nyid zhing khams gzhan du 'gro bas na/ /nges pa 'di yis rnyed par 'tshal lo gsungs/ /gzhom du med pa'i rdo rje rnam par gsum/ /grub pa mi zad rgyan gyi 'khor lo la/
/srid pa'i rims kyis sbags pa rdzun po che/ /rnam par rtog pas bslad rnams dbang du bstan/ /snang srid rgyal ba'i dkyil 'khor du shar nas/ /rdo rje sems dpa'i dngos grub
kun bzhugs sar/ /lha dang bla ma'i 'dus zhal mi 'byed pa'i/ /rgyu med gnyen gyi dngos por gyur pa

las/ /bsnyung gsol slad du de dag sprin lta bur/ /gtibs pa'i ljags kyi glog rab 'gyu ba yi/ /sgeg pas dmar ba mchog gi 'bab stegs las/ /bdud rtsi'i char du che ba 'gran bzhin
du/ /'phags pa skyon med 'dzum pa'i zhi ba lhas/ /sems dpa' che'ang sprul pa'i nye bar len/ /phung po 'di la dkar nag 'dren ma yi/ /las rnams phreng ba bzhin du btags
par gsungs/ /mtha' bral lta ba'i mgon po klu sgrub kyis/ /'dus byas bshes mo sgyu ma'i me long du/ /gtod byed med pa'i rnam par snang ba gang / /mi rtag ngo bo nyid du rtogs
par mdzad/ /gnyis su ma yin rang gi sprul pa'i gzhi/ /'jam pa'i dbyangs su snyan pa'i grags chen des/ /khyed kyi tshe rabs phreng ba kun tu lhag pa'i lhar/ /'bral ba
med pa'i zhal gyis rnam par 'ches/ /rdo rje zla ba dag pa'i snying po kun/ /'thungs don gsal ba'i dri med 'od dkar gyis/ /phyag na padma sngon med bzhad pa can spyan ras
gzigs dbang phyug gis/ /reg pas bsil ba'i mtshan nyid yongs ma btang / /gdod nas las nyon dgra mngon bcom pa la/ /nyer mkho med kyang 'khor ba 'jig pa yi/ /lang tsho'i dpal
mo chos kyi dbyings ster ba/ /bde bar gshegs pa'i ma gcig de yis mdza'/ /mi 'jigs bde chen rgyas pa'i dga' ldan gyi/ /bdag po mi pham rnam par rgyal ba yis/ /bye ba khrag
khrig ting 'dzin g.yo med sgo/ /legs par phye ba'i sar mngon gzhag stsal to/ /zag pa med pa'i zhe sdang me lce la/ /bdud rnams phye ma lheb ltar lceb pa yi/ /bar du gcod
pa'i ming gis dbul byed pa'i/ /don las mi g.yo mgon pos rjes su gzung / /sangs rgyas kun gyi mdzod 'di la/ /gnas pa mchog gi rin chen tshogs/ /rab dga' ldan pa'i lha
thams cad/ /lan gcig min pa'i gzigs pa brten/ /nag po'i phyogs rnams tha mar dbyung ba'i tshes/ /nyer dgu'i mtshan mo'i rtse dga' rnam dag ma/ /zhi

bar gzhol ba'i sbyar rgyan rked pa ste nam phyed kun gsal dang / /dbyer med phyag rgya gcig tu bcings pa'i dus/ /de bzhin gshegs pa sgra dbyangs mi zad pa'i/ rgyal po longs
spyod rdzogs pa'i skur bzhengs pas/ /zab mo stong pa nyid kyi don thams cad/ /ye shes sgyu ma'i rang mtshan bzhin du bstan/ /yang nyer dgu de yi tho rangs spyan ras gzigs
dbang phyug /bcu gcig zhal gyi lung las byang chub pa'i/ /mchog tu sems bskyed pa yi yul ji bzhin/ /mngon sum grub pa chen po'i ro yis bda'/ /yang yon tan dpag tu med pas
gnam gang ba'i/ /snga dror brtan pa'i 'khor lo gzi brjid gter/ /bden don bcu gnyis bdag po'i zhal phye ste/ /mun pa'i ngang tshul dra ba ma lus bcad 'jam dbyangs dang
nyi ma gnyis la sbyar bas sbyar rgyan/ /glu dbyangs zla ba ste smin drug zla ba yar ngo'i bcu gsum khrir/ /rgyal ba'i tog gcig nyi ma brgya'i snang ba/ /'gyed po'i mgon po
'gro la bsil sbyin mi 'os pa'i rgyu'i rgyan du/ /zla ba 'bum las lhag pa'i bcom ldan 'das/ /shAkya seng ger rigs can rnam gsum gyi/ /'khor gyi dkyil 'khor che bas mkha'
gzhal la/ /mkha' yang de yi rjes su phan tshun dpe rgyan song ba'i mtha'/ /tshad du med pa mnyam pa'i tshogs dbus nas/ /bden bzhi'i chos kyi 'khor lo bsgyur ba'i bka' stsal
pa la/ /bzang spyod kyi yan lag bdun pa bzang por spyod pa yi/ /smon pa'i lam du dge ba kun rgyug pa'i/ /'bras bu dam pa lha yi skad du phab/ /tshes bcu bzhir gnyis su
med pa mchog zhi ba'i/ /bdag nyid dgyes pa rdo rje lha dgu yi/ /dkyil 'khor chen po'i rang zhal bstan pa la/ /rig pa 'dzin pa sngags kyi sdom pa zhus/ /nya rgyas bdud rtsi
zegs pa gang ba'i tshe/ /'phags ma gang gi myur ba'i spyan gsum dang / /bdag nyid chen po de spyan phan tshun lta ba'i rnam 'phrul gyi/ /bar du 'gro dang byang chub mtshams
su sbyar/ /phyogs kyi phyi ma'i bzang po dang po'i ste tshes bcu bdun gyi mtshan mo/ /dag pa mi zad gsang sngags sdom pa'i bdag /bcom ldan 'das sku bde ba'i

mchog gtso bor/ /gyur pa'i dkyil 'khor chen po bcu gsum gzigs/ /kun tu rtog pa'i bi shwa karma yis/ /srid pa'i nyi ma brdar bzo bo bi shwa karma'i bu mo ni ru ka zhes bya ba
lha'i bu nyi ma'i chung mar blangs pa na/ de'i gzi byin ma bzod pas khyo dang lhan cig gnas par ma nus pa de'i tshe/ bi shwa karmas nyi ma la/ gal te khyod kyis tshor ba
brnag nus na/ /ngas khyod kyi gzugs yid du 'ong bar bya la/ gang gi tshe lhag par mi bzod par na ba de'i tshe ni gtang bar bya'o zhes smras pa dang / bzhin du bya'o zhes
brjod nas/ las thams cad pas nyi ma de sa la sgyel te 'khor los cha bcu gnyis su byas nas long mo'i bar du brdar zhes rig byed kyi gtam rgyud las bshad pa dang sbyar ba'i
'khor lo las/ /rnam par rgyal ba mchog gi grong 'jug pa'i/ /rig pa'i sgo lam bco brgyad gtod bzhin tshes bco brgyad kyi nyin/ /las ngan rtse dga'i nyon mongs rol pa mos/
/'khyud pa'i gdung ba rab tu lci ba la/ /longs spyod phyir du 'tsho ba'i 'gro ba dge bshes rdo ra zer ba gang de nyid/ /nyam nga'i g.yang du lhung ba smre ba na/ /ngo
bo nyid kyi rang bzhin mdzes pa'i spyan/ /gzigs pa zhi ba'i rlabs ldan bdud rtsi'i char/ /'khor na gnas pa kun la dal bu yis/ /zim pa'i tshul gyis legs par 'bab bzhin du/
/kye ma ma la skyabs med ngal bso ba'i/ /mgon po theg pa chen po'i khur bsnams pas/ /srid zhi'i rnam pa thams cad mkhyen bzhin du/ /thugs rje'i phyag gis mi bzung 'di ni
ci/ /gzhan la phan pa 'jebs pa'i mthu yi gter/ /ris med brdol ba'i grags pas sa gsum dga'/ /de bzhin don la btang snyoms ji ltar rigs/ /gsung du 'thul ba'i yul la nan gyis
bshungs/ /de yi tho rangs legs par byas pa'i zhing / /sdig bral rdo rje 'dzin pa'i sa dbang phyug /rje btsun chena po grags pa rgyal mtshan dang mthu stobs birU pa/ /shar
phyogs slob dpon nag po pa byon nas/ /rigs kyi bu zhes bod par mdzad nas sems can rang gis byas pa'i las/ /'khrul med dus su smin pa su zhig gis/ /'gog tu med pa'i myong
bya 'di la khyod/ /'khu ba'i rnam par rtog pa ma byed cig /'tsho srog dus mtha'i rlung dang phrad pa'i sprin/ /'byor pa skad cig mtshon cha'i glog 'od la/ /longs spyod
rmi lam bag ma'i rol rtsed

kyis/ /bslus pa'i mgrin pa nas 'khyud 'gro ba pa/ /dug gsum ro smad 'khyil ba'i gdengs ka can/ /ma dros klu yis bzung ba'i zag phung mtsho/ /de srid zug rngu'i chu klung bzhi
sbron pa/ /chos nyid yin phyir sems can gcig kho nas rang gir ga la zhig /bskal pa du mar 'khyongs pa'i sgo gsum po/ /byang chub snying por 'gro la mkhas pa dang / /btsun
dang bzang po'i pha rol son pa yi/ /khyod lta bu ni skye ba 'di'i 'og rol/ /'jig rten khams mang brgal ba'i ngos rtse la/ /gnam gyi ba gam sngon po dri med pa'i/ /gzhal
yas khang pa brtsegs pa bcu gsum par/ /rnam par grol ba'i rigs pa 'dzin gyur te/ /phyogs bcu'i rgyal rnams mnyes pa'i sras po ru/ /mtshar ba'i mthu dang yon tan gyis mtho
bas/ /yang dag rig pa myong ba'i sa chen po/ /yongs su phal cher bgrod pa'i gdengs thob nas/ /'dzam gling me yi lha chen bzhugs pa'i phyogs te shar lho mtshams su/ /srid
dang zhi ba'i 'byung gnas mu mu nir/ /rgyal po nyi ma stobs su 'phel zhes bya ba'i bur/ /skyes pa mchog gi snang bas ma khyab med/ /kun rmongs ma gcig sems kyi bzod pa'i
khur/ /rten pa med las 'khrungs pa'i bde gshegs kyi/ /bstan pa rin chen bdo ba'i 'jig rten 'di/ g.yo med mtshan ma bshes dang bral la bkod/ /de nas dag pa rab tu 'byams
pa'i tshad/ /kun las mngon par dga' ba'i zhing khams su/ /de bzhin gshegs pa dri ma med pa'i dpal zhes bya ba/ /gang du khyod 'tshang rgya bar 'gyur ro zhes/ /dus gsum
thams cad rig pa'i mngon shes la/ /legs par skyes pa don dam bden pa'i dbyangs/ /grags pa mtha' yas chos kyi rgyal mtshan che/ /nub pa med par 'dzugs nges lung du bstan/
/de bzhin no zhes kun tu bzang po yi/ /'bras bu dpag tu med pa'i dus ston mgur/ /gcig pa nyid du birU pa de'i yang / /gsung gi gsang ba lung bstan de dang rjes su mthun
par rgyu/ /e ma de lta'i chos kyi dbyings rang

bzhin/ /'khrul med nag po pa des rtogs pa'i gzugs/ /tshig tu brjod pa spangs pa'i rgyu chen po/ /kun dga' khongs nas dgod pa'i 'dzum du spro rnam pa'i phra mo'i rgyan/ /rgyal
ba'i dam tshig mi shigs pa'i rtsa ba/ /mched pa'i yan lag tshad du med pa can/ /gso byed tshogs kyi 'khor lo rtag pa'i ro/ /lhun gyis grub pa'i longs la yongs spyad de/
/sa skya paNDi ta de nyid kyi sku la spyir mtshan dpes brgyan cing khyad par mya ngan las 'da' ba'i dus der dbu'i gtsug tor nga rgyal ltar mi mngon du ches gsal bar 'phags
par/ /mdzod spu dkar po g.yas su 'khyil bzhad pas/ gtsug tor khyod rang nyid mthon por 'phags pa la de tsam du ma snyems shig mtshan dang dpe byad 'di lta bu/ /sangs
rgyas kun la yang yod ces ston pa zol bstod kyi rab rtog rgyan mtshar ba bzhin/ /srid bral dpal 'byor rnam par rtse ba'i gnas/ /phyir bzlog med pa'i lha rnams kyis bsu ba'i/
/mchod pa dam pa'i lcid kyis gnam 'khun pa ste sgra 'byin par/ /sa gzhi gyen du bskyod pas nyan bzhin rab rtog gi rgyan g.yo/ /grub pa'i dpa' bo rnal 'byor ma dkyil gyis/
/brjid pa'i zhabs kyis stong pa nyid brdzis pa'i/ /gar dang rdo rje'i glu dag bstun pa'i sgras/ /rtag 'dzin can rnams rmongs pa'i gnyid las slong / /rnam 'dren de yis
sras po 'phags pa yi/ /spyi bor phyag gzhag yang dag bgrod gcig lam/ /zab mo bla ma'i rnal 'byor 'dir 'bad dang / /rdzogs pa'i sangs rgyas lag tu gtod pa yin/ /de skad
snang ba'i mthar thug nub phyogs kyi/ /sa 'dzin las ni nyi ma 'phen byed pa'i/ /mtshams su dmar ba'i 'od kyi rjes bzung yang / /yang dag mun pas 'jig rten zum bsdus brjod
kyi rgyan shin tu mtshar ba par byed/ /smal pos nya ba'i zla ba dag pa 'dod/ /dkar po'i phyogs su tshes pa bcu bzhi yi/ /tho rangs mchog gis mtshan mo'i dgra bcom pa sbyar
rgyan/ /brten pa dus su mtshungs par sprul pa'i sder/ /shes rab ma nyams 'pho med thabs bdag nyid/ /zung 'jug lhan skyes ngo bo za ba yi/ /brjod bral bde chen ro la

sbyor ba'i brdar/ /rdo rje dril bu thugs kar bsnol zur gyi phra mo'i rgyan mdzad nas/ /skye 'jig spangs kyang 'dus byas kun gyi rnga/ /mi rtag par mtshon dge la bskul ba'i
sgras/ /'khor ba dbral phyir srid zhi'i mtha' gnyis la/ /mi gnas pa yi mya ngan 'das par gyur/ /'jig rten gsum gyi spyi bo yis/ /mchod pa'i rten du bzhag pa'i gdung / /e
ma byin gyis brlabs pa'i gter/ /su yi rnyed bkur gnas ma yin/ /rin chen rin thang med pa'i gzhal 'byor pa rgya che'i rgyan yas khang / /nor bu'i zhal zhal ka ba sa re yang
/ /dag pa'i res su 'char tshul brgya ldan pas/ /lha mig sbyin pas 'phags pa'i phyogs bzhi ru/ /gdugs dang rgyal mtshan ba dan phur ma dang / /lda ldi dra ba dra phyed g.yer
kha'i tshogs/ /ma bskul dbyangs ldan ma ru snyan pa'i sgra/ /mi zad ngang gi bstod pa bsgrub bzhin dbus/ /sangs rgyas thams cad kyi gdung baiDUrya yid bzhin nor bu tog
gi blo gros su 'gyur bar snying rje pad dkar las bshad pa ltar/ /byed pa'i sku gdung byin za'i lha zhal gyi/ /srid zhur bgo skal bzang pos thob pa las/ /tshogs gnyis 'bar
ba'i zhugs la bzhen pa na/ /thun mong mchog gi dngos grub rgya mtsho'i 'jing / /'bebs pa'i rdzas dang kun tu bzang po yi/ /rnam thar mtha' dag skyugs ting nge 'dzin gyi
yon tan rgyan pa'i mchod pa che/ /'khor gsum yongs su dag pas mnyes bgyis te/ /srid gsum za ba'i ye shes me yi lce/ /mkha' spyod zhing na glal ba'i rtse mo las/ /rab thon
du ba sngon po bdag med ma'i/ /lan bu'i phreng tshogs yid 'ong ngom ltar ngag don gyi dpe rgyan mtshar ba mdzes/ /du ba de yang mthar ni ye shes lnga'i/ /rang mdongs
'od du 'bar ba'i 'ja' tshon gyis/ /chu mthongs te nam mkha' sbas pa'i mngal gyi rgya dag las/ /rnam par grol ba'i rig pa 'dzin pa dang / /rdo rje dbyangs kyi dbang phyug
ma yi glu/ /mgrin gcig len pa'i zag pa med chos kyi/ /'byor pa dkar ba'i de nyid dngos rgya che/ /'phags chen dgyes pa'i mchod pa rnam par dag /mtho ris gzhon nu

ma tshogs kyis gtor ba'i/ /mandA ra bas sa gzhi dgod pa'i dpal/ /'bar de ganggA'i dbu ba brtsegs chags spo/ /'phyur ba'i lha yi ri bo gsar pa bzhin phul du byung ba'i rab rtog
gi rgyan/ /dbyangs kyi dkyil 'khor yan lag tshad med pa'i/ /'bab stegs dri za mi'am ci rgyal gyis/ /sna tshogs rgyud ldan ro yi gter gyur sgras/ /rtog pa'i dra ba ma
lus rna bar bsdom/ /ma dag a di ti yi skye gnas las/ /'das pa'i chags rdul dri ma gsum spangs pa/ /rdo rje nyi ma mtshon pa'i tsha zer can/ /rnam gsum kun gyi bla na gsal
bar mthong / /gang zhig mgon po mnyam zla med/ /mdzes pa'i rgyan ni de 'dra ba'i/ /bsngags 'os ya mtshan mang ba'i mdzod/ /gdung gi za ma tog kha phye/ /gtsug tor dri ma
med pa'i chu las skyes/ /byang chen spyod pa mchog gi dbang po yis/ /ngo mtshar rgyan du dgyes pa'i rdo rje gang / /snang ba'i ri bong mtshan ma gsal por bkod pa ste skyes
rabs so bzhi pa nas bshad pa'i/ /byang chub sems dpa' ri bong du skye ba bzhes tshe/ brgya byin gyis nyams sad pa'i phyir bram zer sprul pa'i lag brkyang gi brtul zhugs
blangs pa la/ lus mer bsregs te sbyin pa las/ de'i mdzad pa khyad par can 'jig rten gyi khams la bstan pa'i phyir/ lha'i dbang pos zla ba'i dkyil 'khor la ri bong gi gzugs
brnyan gyis brgyan te gzhag pa'i gtam rgyud dang sbyar bas sbyar rgyan no/ /de bzhin gang dag 'jam pa'i dbyangs ngo bo/ /yin par smra ba'i rgyal po rang byon pa'i/ /shes
rab ral gri rno ba'i tshad gyur sos/ /rtsod pa'i g.yul ngo phyis mi gshom par mchod/ /dpal ldan dpral ba'i dkyil 'khor 'jig rten la/ /shar pa tsam na sangs rgyas nyag
gcig tu/ /gtong ba rdzogs pa'i snying rje nya ba las/ /bde ba chen po'i 'khor lo sdom sbyar rgyan pa 'khrungs/ /kun mkhyen bu ram shing pa mi mjed kyi/ /zhing 'di'i gdul
bya rdzogs mtha' med phyir du/ /rtag pa dam pa'i dngos po'i rtsa ba las/ /sku nyid blta bas chog mi shes pa bltams nges bstan gyi rgyan/ /ngan 'gro las 'dren dpung pa'i
smyig ma yi/ /'khri shing rab tu mtho ba'i rtser smin pa/ /mu tig rgya gar lho phyogs kyi spa'i 'dab ma la char bab pa'i rkyen gyis we lu mu tig 'byung zhes

bshad pa dang sbyar/ 'bras bu ltar dkar 'phags pa'i mchog /khar sa pa Nir mtshan gyis bsngags de byon/ /gzhom med rdo rje'i rkang gi lding khang na/ /byang chub sems dpa' 'gro
ba'i don 'di la/ /'dod chen khur gyis brjid pa'i 'jig rten dbang / /skyon rnams ma lus skems pa'i brtse bas brlan bya ba 'gal ba'i rgyan/ /dmyal ba'i me chen gsod pa'i
phyag g.yas kyi/ /sor mo'i 'dab ring rgya mtsho bzhir 'khyud pa'i/ /gdengs can shing rtser rgyal ba'i cod pan can/ /byams pa'i spyan zur 'jam po yis mngon zin/ /gzhan yang
sgrol ma mi g.yo shes rab yum/ /sku yi rten pa phun sum tshogs pa bcu'i/ /'jug pa'i gar gyi rjes mthun sa bzung tshe/ /bdud du brjod pa'i sku rten bcu dang khyab 'jug
gi 'jug pa bcu sbyar bas sbyar rgyan stobs ldan sa 'og zhugs/ /rdo rje'i sgra dbyangs skye ba med pa'i don/ /gsung gi dam tshig yi ge gtsang ma gang / /brjod dang bral ba
tshig rnams kun gyi yab tu gyur pa'i a yig 'bur du dod pa nyid/ /smra ba ngan pa drung nas 'byin phyir gsal/ /skye 'gag gnas pa 'gro 'ong mnyam 'gyur mgon/ /tshad ma chos
dbyings kun la khyab pa'i rten/ /rnam par rgyal ba'i mchod rten re re lha'i rna ba/ /dag pa gnyis ldan nyid kyi rgyan du skyes/ /sangs rgyas theg pa bla med rigs kyi bdag
/rnam pa lnga ru dag pa'i gdung dang ring bsrel gyi/ /phung po'i 'od mang 'khrug pa'i bar dag tu/ /sa gsum mun las thar pa'i sder mngon phyogs/ /de ltar mgon po sa skya
paNDi ta de nyid phyogs bcu'i bde gshegs rnams kyi gnas brten yang / /bsod nams zhing las nam yang mi 'da' ba'i/ /rang gzugs rol pa'i tshogs la khams gsum gyi/ /srid pa
kun gyi ngo mtshar gnas su btud/ /nges par 'dzam gling mi rje thams cad kyi/ /do ker mthon po rkang pa'i sen mo la/ /shar ba'i rgyal po go dan sder bcas pa/ /dang ba chog
mi shes pa'i rtser zhugs te/ /bstan pa'i bdag po sa skya pa nyid kyi/ /chos dang srid kyi gtsug lag du kU la ste zar ma'i ras sam phyi gsal nang gsal ba'i/ /ras dkar nor
'dzin dpal mo'i gos bzang du/ /dpung

ba mthu yis rnam par brgyan pas dgram/ /yon tan kun gyi tshogs 'dus pa yi longs la yun ring du/ /spyad pa'i rang bzhin don chen dam pa dga' ba grub nas so/ /dri mas spangs
pa phun sum tshogs pa thams cad 'byung ba'i gnas/ /sku gsum po yi khang bzang mngon par dga' ba 'dzegs par gyur/ /'jam dbyangs mi'i srid pa 'dzin pa sa skya paNDi ta kun
dga' rgyal mtshan dpal bzang po'i rtogs pa brjod pa bskal pa bzang po'i legs lam las/ myang 'das kyi sarga de bcu gcig pa'o// //e ma dpag bsam dge ba'i rtsa ba yang dag pa'i/
/bsam pas rjes su 'brel ba'i yal ga mchog chen gyis/ /srid dang zhi ba'i chos char zad mi shes stsol ba/ /legs byas yongs su 'du ba'i rkang pas 'thung don che/ /sa la
ye shes sems dpa'i mdzod/ /nam mkha' ma zhig bar dag tu/ /bcas pa'i phrin las ri byi yi/ /hub tu 'khor ba'i rgya ri byi ni ag sta ste/ de yang sngon gyi dus na rlung thob
dang sar ldan zhes bya ba'i lha ma yin spun gnyis yod pa dag gis drang srong rnams mgron du bos te/ rlung thob kyi lus dum bur byas pa'i kha zas kyi bsnyen bkur rnams
de dag gis zos pa dang / sar ldan gyis phyi rol nas rlung thob tshur shog ces bos pa'i rjes thogs su gang gis zos pa de rnams kyi lto ba phug nas phyir byung ba dang / drang
srong lhag ma rnams kyis lha min de dag bsad pa'i don du drang srong chen po a gasta la gsol ba btab bo/ /re zhig na a ga sta yang mgron du bos nas sngar bzhin du byas
rjes/ rlung thob gar song zhes bos pa dang / drang srong gi sgreg pa ston te/ /de ni zhu bar byas zin to zhes khro bas 'khrugs nas sar ldan yang zos so/ /de'i nus pas skom
pa stobs dang ldan par gyur nas/ /mtsho dang rjing bu sogs gang yod pa rnams 'thungs kyang ma ngoms te rgya mtsho chen po yang 'thungs so zhes rig byed kyi gtam rgyud
nas bshad pa dang sbyar mtsho song / /chos de'i dbyar las skyes pa yi/ /lto ba bdud rtsi'i do shal du/ /ring ba'i rgyun dag chad med pa/ /rba rlabs de yi 'od kyang bsil/
/de phyir bstan pa'i bdag nyid du/ /grags pas sa gsum zos gyur pa'i/ /snying po'i skyes rabs sangs rgyas kyi/ /mthu dang yon tan 'dir mngon ltos/ /'gro ba'i bsod nams dpal
be'u'i/ /mtshan ldan rkang pa'i rgyal mtshan che/ /'chi med

snyan pa'i chu gos kyis/ /rgyal po skal ldan shing rtas tshangs pa dka' thub kyis mnyes par byas nas mes po drug khri'i don du phab pa'i ganggA dus phyis mi yul du gnas pa/
lha khyab 'jug chen po'i rkang pa la zhabs bsil du phul lo zhes rig byed kyi gtam rgyud las bshad pa dang sbyar te gzugs can gyi rgyan du byas pa'o/ /klubs pa de zangs tsha
bsod nams rgyal mtshan zhes bya ba yab mes kyi chos lugs mtha' dag la mkhas shing / kye rdor dang phur pa la thugs dam gyi mthil mdzad/ nag po chen po lcam dral bran
du khol nus pa/ yi sras kyi gtso bo shing mo lug lo pa ste dang bla ma 'phags pa 'di lo tsA ba ska ba dpal brtsegs dang sa ston ri pa'i sku skye yin par rnam thar kha cig
tu bzhed yod/ de la log par mi sems nas 'jam dbyangs bdun brgyud du nges pa 'di ga ngo mtshar che bar go nas por 'jam pa'i dbyangs 'dzam bu'i/ /snye ma srid pa'i mtsho rgyud
bzhin/ /kun 'dzam bu shing gi 'bras bu mtsho ma dros pa'am rgya mtsho'i nang du lhung ba 'dzam bu chu bo'i gser du 'gyur zhes bshad pa dang sbyar tu bzang po'i gser
nyid du/ /'bar ba'i snang ba rab tu 'byams/ /rnam dag snying po'i blo gros su/ /che bas rgyal ba'i sa 'dzin pa/ /thams cad mkhyen pa'i mtshan nyid dang / /gzhon nu'i dus
nas ldan pa ste dgung lo gsum pa la sgrub thabs mtsho skyes gsungs pas kun gyis ya mtshan du 'dzin pa na/ /'di ste 'phags pa'i 'khri shing zhes/ /bsngags brjod bung ba sgra
sgrogs pa'i/ /'bab stegs me tog thon tsam nas/ /'bras bu mchog gis brtan par dud/ /shes rab rnon po bskal pa brgyar/ /goms pa'i rig pa ma lus sgo/ /gtan pa med pa'i mchod
sbyin gyis/ /shes bya thams cad gya yis noms/ /chos kyi bdag por gzod ma nas/ /rang nyid skye bas mtho yang deng / /yongs su 'dzin pa'i bshes du ma/ /bstan pa'i zhal
skyes tshul gzung ste/ /lung rtogs gnyis 'thung dkar po'i gnyar/ /mkhyen pa'i mig stong ldan zhon nas/ /gsung gi rdo rjes 'jig tshogs la/ /lta ba'i lha min g.yul du bcom/
/khyad par zhabs la btud tshad kyi/ /grub pa'i spyi gtsug bltar mi mngon/ /de mkhas rigs rnams kun gyi gtso/ /A nandhA kun dga' rgyal mtshan dzas rjes su bzung / /dag pa
shes rab mi zad blor/ /dpe zla med pas skyo gyur nas/ /gang la mnga' ba'i yon tan gyi/ /yongs su 'byor ba'i cha bzhin mdzad/ /chos kyi rgyal srid chen po la/ /dbang bskur
de bzhin gshegs pa lnga'i/ /cod

pan bcings pa'i rgyal thabs kyis/ /bdud kyi dpung pa brkyang rgyun chad/ /sa yi tshangs pa se chen gan/ /mos pa legs byas kyi rtsa ba/ /brtan ldan zab cing rgya che ru/ /skye
ba'i sa de lan gsum byon/ /de yang lhun po gser gyi lcog /rnam bzhi mdzes pa'i steng de na/ /mtho ris rgyal srid phun tshogs can/ /gtam tsam de ni mngon sum mam/ /der
ma zad pa'i rmad byung tshogs/ /rin chen ba gam skabs gsum na/ /dgod pa'i 'od ldan lha dang mi'i/ /'jig rten bar med snang bas bsrung / /'khor los sgyur rgyal der bltams
pa'i/ /dbang chen gser gyi sa gzhi'i lam/ /bye bar co 'dri'i gser gyi khams gang las/ /grub pa'i pho brang ta yi tu/ /bdun pa las sar bskor ba yi/ /lcags ri rim pa gnyis
ldan du/ /byed bzhin rdo rje'i rang bzhin gyi/ /pha gus brtsigs pa'i ra ba'i nang / /'bigs byed rgud pa'i pha 'ong bzhir/ /brtags pa'i seng ge 'brug skad la/ /zhe sdang drag
po'i 'chel sar bcas/ /gnam sngon grum pa tsam du mchong / /lcags kyi phyag na rdo rje'i sku/ /bde chen khab len bzang po yis/ /drangs pa'i nam mkha' gzhan mchog gi /mtshan
ldan skye ba 'dzin pa bzhin/ /'jig rten mi g.yo rgyal po'i srid/ /'di nyid kho nas brtan byas te/ /'dzam gling skye bo kun 'jug pa'i/ /skal bzang nor bu'i them skas
can/ /rgyal srid rin chen bdun gyi gtso/ /sa steng 'byor par tshor ba lhod/ /mig stong pa dang mnyam nyid du/ /byed pos bskos pa'i dpal ldan pa/ /khor yug dag gis bcad pa'i
sa/ /sa bdag tshogs las nyer blangs nas/ /gang gi dpung pa lag 'gro yi/ /longs spyod ldan pa'i snying pos bzung / /thun gyi chu tshod mkhan po yis/ /mtshams rnams 'dzin
pa'i rnga bo che/ /srid gsum bslang ba'i sgra dang po/ /skya rengs shing rtar bcibs tsam nas/ /rgyal po de yi bsod nams kyi/ /mthu la dngos po sus ma btud/ /sems ldan
rnams la

smos ci dgos/ /phyi rol 'byung ba yang phyag 'tshal/ /lang ka yul gyi dbang phyug dpya/ /'bul ba'i gzugs kyang zil gnon des/ /ri bo srog ldan ltar langs pa'i/ /'khor gyi mi
bo cha rnams sba/ /brtag bya'i 'khor ba khengs ldan ma/ /yid 'ong ya mtshan dpal 'byor la/ /brtags pa'i sa de 'di zhes dgongs/ /spyan ras ngang gi dal ba 'bab/ /mtshal ba'i
hu len deb na gsal ba bzhin dus der drug pa seng ge yi/ /skyes rabs karma pakshi des/ /byang chub sems dpa' mthong na dga'i/ /mtshan du che ba yang brjod de/ /sngon gyi
dus su lha rnams kyis ri bo mandA ras srub shing dang klu nor rgyas kyi srubs thag byas te/ 'o ma'i rgya mtsho bsrubs pa las/ nyi ma dang zla ba dang rta mthong thos dang
glang po che sa srung dang nor bu kau stu bha dang shing yongs 'du dang lha mo dpal mo dang bdud rtsi dang / nag po brtsegs pa rnams byung zhes rig byed kyi gtam rgyud
las bshad pa ltar/ dpung pa lha yi ri bo'i ded dpon 'jig rten gsum gyi 'o ma'i mtshor/ /zhugs las blangs gyur nyi ma 'thungs pa'i rin chen snang bas phyogs rnams myos/
/dri med zla ba'i gdugs dkar rnam mdzes bdud rtsi'i bsil sbyin rnga yab bzhad/ /kai la sha ri rgyug 'dra glang po'i dbang dang yongs 'du'i 'bras bus mchod/ /rgyud rnams kun
gyi theg pa bla na med/ /gur brtag pa'i rgyud rnam gsum dkyil 'khor chen por lan gsum du/ /rgyal po sder bcas bcug la bcom ldan 'das/ /kye yi rdo rjer dbang bskur dang
po'i yon/ /gangs can sa yi thig le rab yangs pa'i/ /lte ba mtshungs med rgyas pa'i bkra shis khris/ /yongs su bskor ba grags pa'i gzhir gyur pa/ /rgyal rnga bcu gsum nyid
du brdung ba can/ /gnyis pa dam chos gtan du bde ba'i srog 'dzin pa'i chol kha dang / lus can rin chen rin thang med pa mgo nag mi'i chol kha gang dang / /nam mkha' lding
grib las rgyal myur du 'gro ba mdo ba rta'i chol kha yi/ /tshogs te legs pa'i 'byung gnas su gyur pa'i sa chol kha gsum/ /gsum par mi yi srid pa'i dkyil 'khor zhing /
/dus min 'chi bdag kha yis yur ba'i khrag /brlang po'i rba rlabs gnam du rgol ba yi/ /rgya'i mi yur chen por grags pa 'jigs pa'i rgyun bcad de dag dang

pas phul/ /dug gsum drag po sbrul gyi zas can snying / /zag med nor bu'i char yang baiDUrYa nam mkha' lding rdzus skyes rnams kyis dug sbrul zos pa'i stobs kyis 'chi ba'i tshe/
lus mer bsreg cing / snying rin po che baiDUrYa'i rang bzhin du 'gyur ba mdo sde dgongs 'grel gyi 'grel chen las bshad/ gyur ba'i rang bzhin mkha' dang 'grogs pa yi/
/yon tan gcig tu ston pa'i snang bas spud/ /rmongs pa mtha' dag 'phrog pa shes bya'i rab/ /sngon med yi ge'i lus su tshangs dbang skyes/ /dpal gyi mgrin pa anda rnyil khams
las/ /grub pa'i tshangs pas sbyin sreg byas pa'i me nang du dpral ba'i rdul lhungs pa las dbang phyug skyes pa rig byed kyi gtam rgyud dang sbyar ngo mtshar ri mo'i phreng
ba hor yig gsar du grags pa de bkod/ /chos log mkhan po tha shang dal gyin gyi/ /rjes su 'brang ba'i zin shing ston pa bcur/ /bdun lhag nyid kyi lta ba ngan pa'i gdon/
/lung dang rigs pas tshar bcad rjes su gzung / /dam tshig bshes kyi mgon po bran bkol ba'i/ /rdzu 'phrul bsam mi khyab pa'i 'du 'god kyis/ /las rnams thogs pa med pa'i
sgrub tshul ni/ /bden pa'i dpang par kun gyi yid ches skyes/ /rgyal po de la phas kyi rgol pa po/ /mi bsrun sog le'i sems su 'chang rnams la/ /kha'u'i brag ri gnam lcags
gtum pa'i char/ /phab pa'i g.yul ngo phyis mi bshams par rlog /rin chen rdul brtsegs pham byed ri bo'i rtse/ /lnga ru 'phags pa'i khang bzang 'dzegs pa'i tshe/ /'jam pa'i
dbyangs la sa skya'i paNDi tar/ /rgyal bas mtshan du bsngags pa de byon nas/ /sangs rgyas theg pa'i nges gsang 'khrul med pa/ /nyams len mngon par rtogs pa'i gnad thams
cad/ /bstan pa'i dus de nas gzung lo 'bum dang / /stong 'das pa na khyod 'tshang rgyal 'gyur zhes/ /srid zhi'i pha rol 'gongs pa'i snyan sgra ni/ /ma lus 'gro ba'i sems
kyi gnya' shing du/ /brjid pa'i yang dag lam rol zhugs pa la/ /sku bzhi'i sa bon thebs pa'i nus par ldan/ /smon lam dkar por yangs dang bran dbang las/ /byung ba'i mi 'jigs

dbugs su 'byin pa'i kha/ /legs par bye ba'i snyan tshig rig pa yis/ /bstod pa'i me tog snyim pas gus par mchod/ /de tshe 'jam pa'i dbyangs sku'i dal dngos kyang / /bstan pa'i
spyan la rab dga' spungs pa na/ /'phags pa rang mnyam 'gran bzhin bstod tshig gis/ /snyan gyi dbang po dgyes pas gtams par mdzad/ /dus gsum mngon par shes pa'i sa dag
la/ /spyod pa'i yon tan rkang pa lnga pa'i gar/ /bsgyur ba dam pa'i kun rtog ri mo'i gsung / /bden par smra ba'i zil gyis suu ma mnan/ /phyogs bcu'i gshegs pa dang gshegs
ma sems dpa' dang sems ma/ khro bo dang khro mo'i/ gdan gsum tshang ba gzhal yas lha'i/ /khang chen mor grags pa sa yi steng du shong dka' ba/ /khor yug 'jigs pa'i rgod
ma kha zhod nas/ /ring mor song ba'i tshad ldan bzhin rab rtog gi rgyan phul che ba bzhin du bzhengs/ /gaNDI'i sgra 'og gcig tu mi mjed kyi/ /zhing gi dge 'dun gang gi 'dus
pa'i tshad/ /thams cad mkhyen pa kun gyi shes stsol ba'i/ /snying stobs phung po'i klong la 'bri ba med/ /chos srid sbyin pa yangs pa'i dpal gyi mngal/ /'jig rten gsum
gyi mngal na chags pa yi/ /dge legs skye ba'i zlos bu dang sbyor ba'i/ /bskal pa 'di ni bzang po'i mtshan mas phyug /dge mtshan mang yul skyid pa'i grong khyer du/ /bzhugs
tshe dri mas dag pa'i 'od gsal mkhar/ /'jig rten dbang zhal zla ba 'bum phrag las/ /rnam par rgyal ba'i dkyil 'khor gzigs pa na/ /bsngags pa brjod pa'i utpal dkar po yi/
/dog pa yid 'ong mtshan mo'i dpal che ba/ /rmi lam tshal du shar ba nyin mor yang / /rna ba'i rgyan du nyams pa med par mdzes/ /dpal gyi ri bo'i mgul du 'phags pa klu/
/grub pa'i snying po che las theg dbu ma rigs tshogs la sogs pa chen gyi/ /gtsug lag rgya mtsho 'thungs ba'i chos kyi sprin/ /nyid du gyur la rab dga' dang ldan te/ /bcom
ldan rig pa'i rgyal mo rma bya che/ /srid pa'i dug la mi 'jigs zhi ba yi/ /go 'phang

'jug pa'i gar la rtse bzhin du/ /mig zur zhags pas mngon du gsal bar gzung / /dkar po'i phyogs su langs pa'i ba spu yi/ /'khri shing mu tig gos su 'khrul 'dzin pa'i/ /lha rnams
dad pa'i dbyig tu nga cher la/ /dpung rgyan 'od zer rab rtog gi rgyan 'thab bzhin mchod byas nas/ /srid pa'i spyod yul ming gi sgra tsam yang / /gang na mi gnas bde
chen 'ba' zhig pa'i/ /zhing gi mgon po snang ba mtha' yas kyi/ /sras su bzhed pa ji bzhin gshegs par gyur/ /zangs tsha bsod nams rgyal mtshan gyi sras gnyis pa sangs rgyas
bla med du/ /bsnyems pa'i gsang ba kun bdag nyid/ /mi nyid tshul du 'gro ba yi/ /mgon po phyag na rdo rje can zhes bya ba sa mo phag gi lo la 'khrungs pa/ /sku gang dag
pa mi zad pa/ /rgyan gyi 'khor lo 'dus ma byas/ /yin phyir ri nges bstan gyi rgyan dang ra ba la/ /thogs pa med pa'i gar gyi nyams/ /brjid pa'i zhabs dag stong pa nyid/
/mtshan mar 'dzin pa kun 'gog pa'i/ /brten pa lha yi lhar mnyam la/ /rdzu 'phrul bsam mi khyab pa can/ /yang dag bskal mang bgrod dka' la/ /sen mo'i kha ris dgod bzhin du/
/rgyal ba'i sa de skad cig mar/ /ster byed lag pa mthus rab rtog phul byung gi rgyan brgyan pa/ /de phyir sems can ngan 'gro ru/ /lhung bar gyur la snying rje nas/ /srog
phral thams cad gdung med pa'i/ /mtshon gyi bskal pa khyad par gyi rgyan mtshar che ba/ /skye ba'i 'jig pa gcod pa'i mchog /sbyin pa'i rno rgyun 'jig rten na/ /khyad 'phags
mkha' la spyod pa yi/ /phul byung gi rgyan ral gri'i bya ba 'di la grub/ /des bsad skal bar yang ldan la/ /gso byed rdo rje'i man ngag gi /'thor 'thung 'chi ba 'bros
pa'i char/ /'bebs par nus pa'i snying po 'chang / /'brel tshad bde bar gshegs pa yi/ /rgyud ldan thabs shes phul byung ba'i/ /bdag nyid grub pa'i mnga' gcig

gis/ /sa 'og rmongs pa kun bcom khyad par gyi rgyan la/ /gdengs can rgyal po bgrang yas kyis/ /mchod pa'i dal 'bab gter brtol bar/ /mda' chu khron par grags pa'i rlabs/ /da
lta yang ni nyams pa med/ /nyin mo'i mgon po su zhig la/ /ltos med mi bden 'od kyi zer/ /de yi 'khor gsum 'dzin pa yi/ /g.yog tu yang yang 'gog rgyan 'char bar brtson/ /nam
mkha'i lam ring ngal med du/ /brgal ba'i bgyi ba 'khor gsum 'dzin pa'i las der zhugs pas/ /srid pa'i mig ces gtsug kun na/ /mchod pa de mthus yin rab rtog gi rgyan nam
snyam/ /zhe sdang 'khon gyi me spangs pa'i/ /brtul zhugs drag por 'bar ba yis/ /nyon mongs sa yi yul bsregs nas/ /'khor dang myang 'das gnyis ma gyur/ /rdul bral dag pa
'ba' zhig tu/ /byed po ya med gsar pa yi/ /dbang du 'gro ba gsum song ba'i/ /sems de bgegs rnams kyis ma khugs/ /de ltar snying gi stobs phung po/ /pha rol med pa'i dam
bca' yi/ /rtsa ba brtan par zug pa'i gnas/ /sprul pa'i sku gang nas byon pa'i zhing lcang lo can zhes bya bar gshegs/ /gzhan yang gsang ba tshad du med pa'i dbyangs las skye
bas mngon mtho ba/ /byang chub snying po'i yid 'ong ljon pa rnam par rgyas pa'i yal ga can/ /dge ba'i lo ma 'bras bus phyogs rnams rdzogs pa grangs su rtsir mi phod/
/dam pa'i grib kyis shin du bsil ba'i yang bsdus pa brjod pa'i rgyan rab mchog 'ga' bdag brjod 'dod/ /chos tshul pha mtha' med pa'i rjes 'gro mkhan/ /klog pa kun gsal bu
mo'i 'gram pa ni/ /dri mas stong pa'i reg bya mi 'gyur bde/ /phun tshogs lang tshos dregs pa'i sgeg ldan ma/ /de ltar bdag nyid chen po sa skya paNDi ta de'i bshad pa'i bka'
yi shing rta che/ /'khyog po'i lam ma zhugs par 'dren pa la/ /bsnyengs pa bral zhing spobs pa'i gyen mig can/ /rig pa'i seng ge rkang pa brgyad pa

dang / /rnam dag spyod yul gzhan gyis mi 'phrogs pa'i/ /shes bya'i rab gyur ngo mtshar sprul pa'i blo/ /mtshungs med mkhas pa'i bya ba gsum mthar phyin/ /bzod pa'i khur du
brtan pa'i khang gnyan zhang / /chos dkar snang ba 'byams pa'i lung pa nas/ /dge ba'i rang bzhin dar la bab pa'i ma/ /zhes par snyan pa'i rgyal rnga srid rtse la/ /brgal
ba'i mtshan nyid kun dang ldan pa can/ /don gcig na yang thabs kyi dbye sgo mang / /sdig pa'i g.yul ngo dka' ba med pa ru/ /bcom pa'i dngos grub gnyis kyi 'bras 'byin pa/
/gsang ba sngags kyi theg pa'i rgyud 'dzin du/ /gdung ba'i khyad par ma lus skyob pa'i dpal/ /gzhom med rdo rje'i 'od du 'bar ba'i zer/ /mi 'jigs mkhan po grags pa seng
ge'i sgra ldan pa/ /yar lungs pa mngon par byang chub pa yi rgyal mtshan 'chang / /sku zhang rgyal ba'i dpal 'byor rtse ba'i yul dam pa/ /mtshungs pa med pa'i shar pa shes
rab 'byung ba'i gnas/ /srid la nges par 'byung ba'i gur pa skyo ba'i ston pa dri ma med/ /thar pa chen po'i 'tsho byed rin chen grags/ /gtsang nags phug pa 'jam pa'i dbyangs
ldan lha yi shes rab 'od/ yang dag khong nas bzhad pa'i 'dzum zer can/ /'phags nor bdun gyis phyug chen phya ru ba/ /lhun gyis grub pa'i dpal de 'di na bzang / /don
dam dbyings na sbas pa'i rgya bkrol te/ /theg pa kun gyi snying ni 'dar ldan pa/ /blangs pa'i snying po 'di na zab rgya che/ /thabs tshul man ngag ston pa'i rgyud 'dzin
du/ /de nyid rigs pa'i 'khor lo mun 'joms pa'i/ /ngang tshul bden pa'i srang la gzhal ba'i 'od/ /kun la khyab byed snang ba shin tu dmar/ /chos kyi rgyal po smra ba'i nyin
mor byed/ /lho phyogs su gyur pa 'dzam gling 'di na kun mkhyen pa'i/ /skyes bu rin chen nyid gyur shes ched du/ /dpyod ldan rnams kyi gtsug na 'phags pa'i dpal/ /mi dman

zhi ba'i bcud kyis len pa can/ /gsang chen lta ba'i cho 'phrul dkar po'i rtser/ /spros bral mngon sum rtogs pa'i lag sor gyis/ /bde ba chen po zin pa'i longs nyid la/ /spyod
pa'i dkyil 'khor yongs su brgyan pa'i tog /stong pa bdag med snying rjes brlan pa'i chus/ /yid srub sems ni mya ngan mes tshig mi 'os pa'i rgyu'i rgyan la/ /nag po'i rtsa
lag zad dang dge legs kyi/ /'byung gnas srid las rgyal ba yang dgon pa/ /mchog gi dngos po'i tshogs kyi 'byor pa'i tshad/ /sgom dang lha med sngags kyi sgra spangs pa'i/
/rang bzhin kun dga'i gnyen gyur rgya che'i dpal/ /rtag pa chos kyi dbyings 'byin mkhan po dang / /rdo rje'i sbyong mchog mthu yis 'khor ba las/ /rnam par rgyal ba'i mtshan
ma khams gsum na/ /ngom dang che bar gnyen pa'i tog mtho ba/ /snying po'i rgyal mtshan nub pa med par bsgrengs/ /grub pa chen po'i longs la skyod pa'i shugs/ /thob
pa'i sems rlabs ting nge 'dzin gyi yon tan rgyan mang du gnyer ba yis/ /yon tan thams cad khyer ba'i rgyun de ni/ /chad pa med pa'i dpal dang ldan pa byung / /de ltar sa
skya pa'i gdul bya chos bzhin spyod pa rnams lta smos kyang ci dgos/ sdig pa'i tshan ji tsam che yang mchog gi go 'phang la khrid par mdzad pa yin te/ chos dang srid kyi
gtsug lag gnyis ldan du/ /chen po'i las ka 'dzin pa'i dpon chen shAkya bzang / /dus kyi snying po ma lus 'thungs pa'i mtha'/ /mi rtag 'jig rten pha rol sar 'das la/ /sdug
bsngal 'byung gnas bde ba 'joms byed pa'i/ /sdig pa'i khur du lci ba de gang du/ /skye bar 'gyur ram dgongs te 'bri khung pa skyob pa 'jig rten gsum mgon gyis/ /lha mig
rnam par dag pas gzigs pa na/ /der ni mkha' la sa skya paNDi ta/ /la ba'i ber dkar gsol ba de byon nas/ /nyam nga dmyal ba'i me bo che gsod par/ /phu thung sprin gyi dpyangs
thag ring brkyang ste/ /shAkya bzang por thar

pa chen po'i grong du grongs sang tshe/ /'bri khung pa'i thugs la yongs 'dzin de yis zin na kun kyang bla'i/ /dge sdig 'bras bu gcig tu dkar bas na/ /las kyi me long 'dzin
de ngal bar dgongs/ /gcig tu ma yin bgrang ba las 'das pa'i/ /zhing na sems can bsam pa'i dbang shes su/ /spro dang bsdu dang chos kyi go 'byed sku/ /sna tshogs stan pa'i
mdzad pa mthar mi gtugs/ /de yang rigs rnams kun gyi gtso bos rje btsun grags pa rgyal mtshan gyis sngon/ /lung du bstan pa'i 'khor los sgyur byas pa/ /gzugs can brjod dang
bral ba'i rnam par thar/ /chu zla'i tshul gyis ri mor dgod pa can/ /zla ba nor bu'i sa gzhi ngos gcig tu/ /dag pa'i gnas tshad ston pa'i 'dzum dkar gyis/ /zhing khams
kun gyi snying po 'thungs gyur pa'i/ /mngon par dga' bas rtag tu myos pa na/ /zag pa zad pa'i mthar thug ye shes kyi/ /lus su len tshul gcig la dus gsum kha'i/ /'dren par
bod pa'i rgyal ba kun rang bzhin/ /dri ma med pa'i dpal du mngon sangs rgyas/ /nges pa lnga nyid ldan pa'i lding khang na/ /longs spyod rdzogs pa'i sku ste sgra brnyan
dang / /mtshungs par rtog pa sprul pa'i gzhi med pas/ /sems can du ma'i don byed pa ru gyur/ /dngos de srid na nye bar mi gnas kyang / /da dung grib sngon med kyi dpe rgyan
'od shel ltar dkar ba yis/ /'jig rten mun dang bral ba'i drin ster mkhan/ /snang ba'i rgyal po sa skya paNDi ta 'di la phyag 'tshol zhig /thar pa'i sgo chen 'gegs pa'i
grub mtha' rnams/ /'jig pa'i mtshan ma bzang pos shis pa'i ro/ /gsang ba sngags kyi stobs su langs byas te/ /dngos grub chen po gnyis kyi gang rgyangs bzhad/ /yi dam lha
dang bar chad 'dre gnyis po/ /nor ba med pa'i byin rlabs rgyud mang du/ /rtag par

zad mi shes pa'i dbyangs ldan glu/ /thams cad ston pa'i sbyar rgyan yul du bsgyur mkhas pas/ /sgrib pa'i gshed du dbab pa'i bde gshegs kyi/ /snying po kun la yod par mthong
bas sgra/ /ma bsnyon dor gyi rgyan yin chos kyi mig ni grangs med pa/ /sbyin pa'i pha rol nyid du phyin gyur la/ /zhi la mngon sbyor dge ba'i tshogs kyi bcud/ /rdzogs pa'i
sangs rgyas gso ba'i rig pa 'di/ /bgos skal bzhin du thob pa'i sa skya pa/ /sangs rgyas kyi bstan pa'i bdag po ces brjod pa'i yul ma nor/ /de nyid don dang ldan pa'i yon
tan don gzhan bkod pa'i rgyan mang / /sdug bsngal sa 'og bying ba'i 'dren pa byed/ /'gro kun sngon 'tshang ma rgyas bar dag tu/ /lhan cig gnas pa'i phreng las yol ba lhan
cig brjod pa'i rgyan med/ /chos dang srid pa gnyis su mi byed pa'i/ /dpal gyi 'byor pa chen po'i mgur gcig las/ /'ongs pa'i sgra don bzang pos khams gsum pa/ /rjes su
'dzin pa'i bskal pa 'di bzang ngo/ /'jig rten 'jig rten 'das pa'i spyi bo ma lus non pa'i skyil mo krung / /mkha' khyab bar du bcas pa'i zhabs la sangs rgyas kun gyis phyag
byas pa'i/ /gtsug tor dri med 'od zer ring pos gang gi bla na gzhan phul byung gi rgyan med pa/ /nges pa'i yi ge gtsang ma'i ris su bkod pa'i phreng ba yongs su smin/
/'jam dbyangs mi'i srid pa 'dzin pa sa skya paNDi ta kun dga' rgyal mtshan dpal bzang po'i rtogs pa brjod pa bskal pa bzang po'i legs lam las/ zhal skyes slob ma'i mchog
mkhas shing grub pa brnyes pa dang phrin las rgyun mi chad pa'i sarga da bcu gnyis pa'o// //'dzam gling sa gzhir mtho ris kyi/ /mdzes par brgyan la ya mtshan nas/ /de 'dzin
sa la legs bris gtso/ /brgyud pa rin chen dri med pas sger dkar du grags/ /mi rje lhas su byed pa'i mthu/ /gnam gyis byin pa'i cod pan rtse mo shin tu mtho bas/

/brgya byin dbu rgyan nyid rang dang / /sa bla'i gnas na mnyam mdzes lam rnam par dbye ba las bshad pa'i mdzes pa'i yon tan gyi rgyan gau Da pa'i lugs pa/ /lha dang mi'i srid
gnyis skyes kyi/ /rgyal po'i mtshan nyid kun rdzogs pa'i/ /dkyil 'khor dri med rigs su mtho/ /dbang phyug gtsug na spa bar gnas rgyal po dang zla ba gnyis la sbyar bas
sbyar rgyan/ /srid gsum legs byas phung po mtha' dag sa steng gi rgyal po 'dir/ /gtad rabs rdzogs mtha' med pa yi/ /phreng ba 'chi med lam ring la/ /co 'dri'i g.yung drung
thig ler 'khyil/ /rig pa'i gnas kun shes pas rtogs/ /sgyu rtsal rtse 'jos lus su brgyan/ /yon tan tshogs rab rgya che ba/ /mthun par 'grog pa'i lus rten du gyur pa don
gzhan bkod pa'i rgyan te/ /ngag gi dbang phyug thob pa'i mkhas pa dang / /'jig rten gsum la dbang phyug 'byor ba'i gter/ /grags pa'i sgrol ma khro gnyer can 'khrungs nas/
/spang bya phyis mi skye ba'i brtul spyan ras gzigs dang rtsom pa pa'i mtshan dpe la sbyar bas sbyar rgyana phod can/ /legs par bshad pa'i yid bzhin nor gyi bu/ /gting
mtha' dpag tu med pa'i lhums nyid du/ /zhugs pa'i yon tan rgya mtsho chen po la/ /mngon pa'i nga rgyal kun nas nub gyur yang / /gang na sems dang bral ba'i bems chos la/
/shes par ldan pa'i don med can sgrub pa/ /ji bzhin blun po rnams kyis mchod bya ba'i/ /yul la med pa'i sgro btags bsngags brjod 'dod/ /mkhas tshul sdeb sbyor br-itta dza
ti'i me tog gi /zas can khyu las yar ba'i nyi tshe ba/ /sbrang ma grong pa'i skad kyis mu cor glu/ /snyan par rlom la mtshar ba'i gad mor shor te/ /des na 'gran zla shAka
thub kyis kyang gang gi mkhyen pa la/ /mtshungs dka' tshad ma'i mgon po sa skya pa/ /kun dga' rgyal mtshan zhabs dag cis mi bstod de bstod par rigs so/ /snyam pa'i blo
ni mi sdod de can rgyug /e ma'o de yi rtogs pa

brjod pa'i yul/ /mtha' dag tshad du med pa gzhal bya bar/ /de bzhin gshegs mang skrag pa'i spu blong na/ /so skye rnams kyis dpag tu nus par ga la zhig ste mi nus so ga la
zhig /brjod de'i don dang bral ba mtha' yas tshig gi mdzod/ /yi ge'i rang bzhin dag tu 'khrung pa'i tshul/ /chu srin 'byung gnas sbags pa'i ri rab kyi/ /myu gu 'bum gyi cho
gas brir mi lang phul byung gi rgyan/ /'on kyang bcom ldan sgyu ma chen po'i rdul/ /dngos po bral bas stong par zhugs de yang / /chu la kun gsal lta bur snang ba'i mgron/
/rnam thar sgo brgya gdangs pa dang chos khungs so sor zhar byung du bstan pa rnams phyogs gcig tu btus nas tshigs bcad rgyud par bsdams pas 'di rmad du byung bas na
rtags brjod phyogs re ba mthong ba'i yul gyis mnar ba rnams smra ba bsgyur bar gyis shig /lung dang rigs pa gnyis su mi 'gal ba'i/ /ngo bo nyid kyi rang bzhin brjod tsam
na/ /phul byung rgyan du 'gro ba dam pa'i lugs/ /bzang po'i spyod mchog rjes su mthun par brtsams/ /de tshe gang byin brlabs pa'i rmi lam la/ /mtshan ldan skye ba med pa'i
mkha' ris su/ /gzhom med lha sngags 'jam pa'i dbyangs kyi sa bon dhIHyig dang / spyan ras gzigs kyi yi ge drug pa'i phreng ba dkar zhing 'od du/ bkra ba dang srin lag nas/
/sdig pa'i khrag gi chu gter thon snyam byed pa byung ngo / /rig pa kun la khyab 'jug rtsom pa po dang lha khyab 'jug gi 'jug pa la sbyar bas sbyar rgyan no lag 'gro
yi/ /gnas nas langs pa'i snyan ngag sa chen po/ /khyer pa'i 'khun gyi sgra la dbyangs can ma/ /gzugs can bzhin du rgyu ba'i yang dag don/ /byang chub mngon du mdzad pa'i
sarga ste/ /bcu gnyis nyi ma'i grong khyer chen po na/ /'khrul pa'i mun pa spangs pa'i de nyid 'ong / /snang ba mchog tu 'phro la su mi dga'/ /khyad par 'phags pa'i sgra
'dis khor yug gi /ri bo myos pa'i yan lag mchog 'dar na/ /sems dang ldan la dpyad mi 'tshal ba'i dbyangs/ /legs par bshad pas bskal pa brgya zung zhig /rmongs pa'i

phyag dar phung po'i khrod/ /tshigs bcad gser gyi rdul phran yang / /rang 'od 'tsher mod rin po che/ /'ba' zhig gleng 'dir de lta min/ /bdud rtsi'i gtam gyi chu las skyes/
/rna bar mdzes de'i 'bras bu zhig /snying la smin no 'thung zhig dang / /srid pas byas pa'i 'jig pa med/ /'di nyid thos don gnyer thams cad/ /shes bya dag pa'i me long la/
/ji lta ba mthong de yod med/ /mtha' gnyis bcom pa'i rgyal rnga brdungs/ /'jam dbyangs brgyud mas mi shes pa'i/ /chos gzhan med la de'i ring lugs/ /bde gshegs bstan pa
rtsod bral bar/ /nges so de phyir rgyas gyur cig /de dag nyams pa med dar ba'i/ /stobs kyi nyer 'tsho shin tu mtho/ /srid rtse brgal ba'i bsod nams kyi/ /sa bon 'di na btab
rgya che/ /dpung pa gtsug lag gnyis 'thung dbang / /ral gri'i 'khri shing dpyid rgyal po glang chen dpyid gsum la sbyar du yod pas sngon med pa'i sbyar ba gsum ldan gyi
rgyan lta bur/ /sngon por g.yo ba'i bung ba yi/ /sgeg pas dregs myos rnams bcom ste/ /nam mkha' dang mnyam sa gzhi la/ /rang dbang rgyun du thob pa yi/ /'khor lo 'dod dgur
bsgyur byas nas/ /'gro ba'i re ba char du phob/ /e ma 'jig rten dge ba yis/ /gzhu bzhin bkug pa'i phun tshogs rgyud/ /sde bzhi'i dpal gyi sbyin pas srid/ /'byor pa'i
rgyal po 'di rgyal lo/ /chos ldan mdzes pa'i dpal mo las byung rgyal rigs thig le'i bya ba kun/ /bde dang bkra shis 'dod pa'i 'bras bu chen pos mngar ba'i nyer spyad gsar/
/de yang sdig pa'i dgra bcom khro bas rjes su 'brel ba'i snying stobs kyis/ /thams cad mkhyen pa'i dngos po bla na med pa'i byang chub gter thob shog /'jam pa'i dbyangs
dngos smra ba'i mgon po sa skya paNDi ta kun dga' rgyal mtshan dpal bzang po'i rnam par thar pa bskal pa bzang po'i legs lam zhes bya ba 'di ni sa la spyod pa'i mtho ris
kyi rgyal po ngag dbang 'jig rten dbang phyug grags pa phyogs thams cad las rnam par rgyal bas myos ldan nam sa mo yos bu'i lo mgor rdzogs ldan gyi sgo 'phar rnam bzhi phye
ba rin chen spungs pa'i pho brang du legs par bkod pa'o// /

